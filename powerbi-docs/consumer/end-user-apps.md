---
title: Instalowanie i używanie aplikacji z pulpitami nawigacyjnymi i raportami w usłudze Power BI
description: W usłudze Power BI aplikacje łączą ze sobą w jednym miejscu wszystkie powiązane pulpity nawigacyjne i raporty.
author: mihart
manager: kvivek
ms.reviewer: lukaszp
ms.service: powerbi
ms.component: powerbi-service
ms.topic: conceptual
ms.date: 10/09/2018
ms.author: mihart
LocalizationGroup: Share your work
ms.openlocfilehash: 0cb5e9ae8256f9df6c849df612f156d7fe9d12a8
ms.sourcegitcommit: dc8b8a2cf2dcc96ccb46159802ebd9342a7fa840
ms.translationtype: HT
ms.contentlocale: pl-PL
ms.lasthandoff: 10/11/2018
ms.locfileid: "49112204"
---
# <a name="install-and-use-apps-with-dashboards-and-reports-in-power-bi"></a>Instalowanie i używanie aplikacji z pulpitami nawigacyjnymi i raportami w usłudze Power BI
W usłudze Power BI *aplikacje* łączą ze sobą w jednym miejscu wszystkie powiązane pulpity nawigacyjne i raporty. Osoby w organizacji mogą tworzyć i rozpowszechniać aplikacje z kluczowymi informacjami biznesowymi. [Usługi zewnętrzne](end-user-connect-to-services.md), których być może już używasz, takie jak Google Analytics i Microsoft Dynamics CRM, także oferują aplikacje usługi Power BI. 

![Aplikacje w usłudze Power BI](./media/end-user-apps/power-bi-apps-left-nav.png)

Aplikacje można łatwo znaleźć i zainstalować w usłudze Power BI ([https://powerbi.com](https://powerbi.com)) i na urządzeniu przenośnym. Gdy zainstalujesz aplikację, nie musisz pamiętać nazw wielu różnych pulpitów nawigacyjnych, ponieważ są one wszystkie razem w jednej aplikacji, w przeglądarce lub na urządzeniu przenośnym.

Kiedy autor aplikacji udostępnia aktualizację, zmiany są automatycznie widoczne w aplikacji. Autor ustala również harmonogram odświeżania danych, dzięki czemu nie musisz się martwić o zachowywanie ich aktualności. 

## <a name="get-a-new-app"></a>Pobieranie nowej aplikacji
Aplikacje można uzyskać na kilka różnych sposobów. Autor aplikacji może automatycznie zainstalować aplikację na Twoim koncie usługi Power BI lub może wysłać Ci bezpośredni link do aplikacji. Możesz też wyszukać aplikację w usłudze AppSource, gdzie są widoczne wszystkie aplikacje, do których masz dostęp. W usłudze Power BI na urządzeniu przenośnym aplikacje można instalować tylko za pomocą linku bezpośredniego, a nie z usługi AppSource. Jeśli autor aplikacji zainstaluje ją automatycznie, zobaczysz ją na swojej liście aplikacji.

### <a name="install-an-app-from-a-direct-link"></a>Instalowanie aplikacji z linku bezpośredniego
Najprostszym sposobem samodzielnego zainstalowania nowej aplikacji jest otrzymanie linku bezpośredniego od autora aplikacji. Usługa Power BI tworzy link instalacyjny, który autor może wysłać użytkownikom.

**Na komputerze** 

Wybierz link w wiadomości e-mail, aby otworzyć usługę Power BI ([https://powerbi.com](https://powerbi.com)) w przeglądarce. Potwierdź, że chcesz zainstalować aplikację. Zostanie otwarta strona docelowa aplikacji.

![Strona docelowa aplikacji w usłudze Power BI](./media/end-user-apps/power-bi-app-landing-page-opportunity-480.png)

**Na urządzeniu przenośnym z systemem Android lub iOS** 

Po kliknięciu linku w wiadomości e-mail na urządzeniu przenośnym aplikacja zostanie zainstalowana automatycznie i zostanie otworzona lista zawartości aplikacji w aplikacji mobilnej. 

![Lista zawartości aplikacji na urządzeniu przenośnym](./media/end-user-apps/power-bi-app-index-it-spend-360.png)

### <a name="get-the-app-from-microsoft-appsource"></a>Pobieranie aplikacji z usługi Microsoft AppSource
Możesz także znajdować i instalować aplikacje, do których masz dostęp, za pomocą usługi Microsoft AppSource. 

1. Wybierz pozycję **Aplikacje** ![Pozycja Aplikacje w lewym okienku nawigacji](./media/end-user-apps/power-bi-apps-bar.png) > **Pobierz aplikacje**. 
   
     ![Ikona Pobierz aplikacje](./media/end-user-apps/power-bi-service-apps-get-apps-oppty.png)
2. W usłudze AppSource w obszarze **Moja organizacja** wykonaj wyszukiwanie, aby zawęzić wyniki i znaleźć odpowiednią aplikację.
   
     ![Usługa AppSource, obszar Moja organizacja](./media/end-user-apps/power-bi-appsource-my-org.png)
3. Wybierz pozycję **Pobierz teraz**, aby dodać wybraną aplikację do swojej strony Aplikacje. 

## <a name="interact-with-the-dashboards-and-reports-in-the-app"></a>Korzystanie z pulpitów nawigacyjnych i raportów w aplikacji
Teraz możesz eksplorować dane w pulpitach nawigacyjnych i raportach w aplikacji. Masz dostęp do wszystkich standardowych interakcji usługi Power BI, takich jak filtrowanie, wyróżnianie, sortowanie i przechodzenie do szczegółów. Możesz także [wyeksportować dane do programu Excel ](end-user-export-data.md) z tabeli lub innej wizualizacji w raporcie. Przeczytaj informacje o [interakcjach z raportami w usłudze Power BI](end-user-reading-view.md). 

![Eksportowanie danych z elementu wizualnego usługi Power BI](./media/end-user-apps/power-bi-service-export-data-visual.png)



## <a name="next-steps"></a>Następne kroki
* [Aplikacje usługi Power BI dla usług zewnętrznych](end-user-connect-to-services.md)

