---
title: "Łączenie się z plikami CSV w programie Power BI Desktop"
description: "Łatwo nawiązuj połączenie z plikami CSV i korzystaj z nich w programie Power BI Desktop"
services: powerbi
documentationcenter: 
author: davidiseminger
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 12/06/2017
ms.author: davidi
LocalizationGroup: Connect to data
ms.openlocfilehash: 692f333131547dfeefae46309fa8a807756be9eb
ms.sourcegitcommit: 88c8ba8dee4384ea7bff5cedcad67fce784d92b0
ms.translationtype: HT
ms.contentlocale: pl-PL
ms.lasthandoff: 02/24/2018
---
# <a name="connect-to-csv-files-in-power-bi-desktop"></a>Łączenie się z plikami CSV w programie Power BI Desktop
Łączenie się z plikiem wartości rozdzielanych przecinkami (*CSV*) z programu Power BI Desktop jest bardzo podobne do łączenia się ze skoroszytem programu Excel. Obydwie te operacje są łatwe. Ten artykuł zawiera czynności łączenia się z dowolnym plikiem CSV, do którego masz dostęp.

Aby rozpocząć, w programie Power BI Desktop wybierz pozycję **Pobierz dane > CSV** na karcie **Narzędzia główne** wstążki.

![](media/desktop-connect-csv/connect-to-csv_1.png)

Wybierz swój plik CSV w wyświetlonym oknie dialogowym **Otwieranie**.

![](media/desktop-connect-csv/connect-to-csv_2.png)

Po wybraniu pozycji **Otwórz** program Power BI Desktop uzyskuje dostęp do pliku i określa niektóre jego atrybuty, takie jak pochodzenie pliku, typ ogranicznika oraz ilu wierszy należy użyć, aby wykryć typy danych w pliku.

Te atrybuty pliku i opcje są widoczne na listach rozwijanych w górnej części okna dialogowego **Import CSV**, jak pokazano poniżej. Wszystkie wykryte ustawienia można zmienić ręcznie, wybierając inne opcje na listach rozwijanych.

![](media/desktop-connect-csv/connect-to-csv_3.png)

Po zaznaczeniu odpowiednich opcji możesz wybrać pozycję **Załaduj**, aby zaimportować plik do programu Power BI Desktop, lub możesz wybrać pozycję **Edytuj**, aby otworzyć **Edytor zapytań** i dalej kształtować lub przekształcać dane przed ich zaimportowaniem.

Po załadowaniu danych do programu Power BI Desktop tabela i jej kolumny (które są widoczne jako pola w programie Power BI Desktop) będą widoczne w okienku **Pola** wzdłuż prawej krawędzi widoku raportu w programie Power BI Desktop.

![](media/desktop-connect-csv/connect-to-csv_4.png)

To wszystko, co trzeba zrobić — dane z pliku CSV znajdują się teraz w programie Power BI Desktop.

Możesz używać tych danych w programie Power BI Desktop do tworzenia wizualizacji i raportów albo wchodzić w interakcje z wszelkimi innymi danymi, które zechcesz podłączyć i zaimportować, takimi jak skoroszyty programu Excel, bazy danych i dowolne inne źródła danych.

### <a name="next-steps"></a>Następne kroki
Z poziomu programu Power BI Desktop możesz łączyć się z danymi różnego rodzaju. Więcej informacji na temat źródeł danych znajdziesz w następujących zasobach:

* [Wprowadzenie do programu Power BI Desktop](desktop-getting-started.md)
* [Źródła danych w programie Power BI Desktop](desktop-data-sources.md)
* [Kształtowanie i łączenie danych w programie Power BI Desktop](desktop-shape-and-combine-data.md)
* [Łączenie się ze skoroszytami programu Excel w programie Power BI Desktop](desktop-connect-excel.md)   
* [Wprowadzanie danych bezpośrednio w programie Power BI Desktop](desktop-enter-data-directly-into-desktop.md)   

