---
title: Zasady zachowania poufności informacji dotyczące funkcji Wyślij uśmiech programu Power BI Desktop
description: Zasady zachowania poufności informacji dotyczące funkcji Wyślij uśmiech programu Power BI Desktop
author: davidiseminger
manager: kfile
ms.reviewer: ''
ms.service: powerbi
ms.component: powerbi-desktop
ms.topic: conceptual
ms.date: 03/06/2018
ms.author: davidi
LocalizationGroup: Learn more
ms.openlocfilehash: ff42531dbff46dd95c92832c6aee2d341eb3d93f
ms.sourcegitcommit: 2a7bbb1fa24a49d2278a90cb0c4be543d7267bda
ms.translationtype: HT
ms.contentlocale: pl-PL
ms.lasthandoff: 06/26/2018
ms.locfileid: "34288227"
---
# <a name="power-bi-desktop-send-a-smile-privacy-statement"></a>Zasady zachowania poufności informacji dotyczące funkcji Wyślij uśmiech programu Power BI Desktop

Począwszy od programu **Power BI Desktop** w wersji z marca 2018 r., raportowanie błędów używa platformy raportowania błędów systemu Windows, a nie funkcji *Wyślij uśmiech* czy *Wyślij grymas niezadowolenia*. Więcej informacji na temat platformy raportowania błędów systemu Windows zawiera [blog dotyczący ochrony prywatności w systemie Windows](https://blogs.windows.com/windowsexperience/2018/01/24/microsoft-introduces-new-privacy-tools-ahead-of-data-privacy-day/). 

## <a name="for-versions-of-power-bi-desktop-prior-to-march-2018"></a>Wersje programu Power BI Desktop sprzed marca 2018 r.

W firmie Microsoft ciężko pracujemy nad ochroną Twojej prywatności podczas dostarczania produktów, które zapewniają pożądaną wydajność, energię i wygodę. Te zasady zachowania poufności informacji objaśniają wiele praktyk gromadzenia danych i użycia opinii programu Microsoft Power BI Desktop *Wyślij uśmiech*. Nie ma to zastosowania do innych witryn, produktów lub usług firmy Microsoft online lub offline.

O ile nie zostało to inaczej opisane w niniejszym oświadczeniu, funkcja *Wyślij uśmiech* nie wysyła informacji osobistych do firmy Microsoft. Informacje wysyłane do firmy Microsoft nie są udostępniane poza firmą Microsoft oraz jej kontrolowanymi przedstawicielstwami i podmiotami stowarzyszonymi bez Twojej zgody.

Funkcja *Wyślij uśmiech* do programu Power BI Desktop umożliwia wysłanie wiadomości e-mail z Twoją opinią. Ta wiadomość e-mail jest używana do kontaktu z Tobą, jeśli firma Microsoft potrzebuje dalszych informacji lub objaśnień do przesłanego zgłoszenia. Nie musisz rejestrować swojego adresu e-mail w firmie Microsoft, aby używać funkcji *Wyślij uśmiech*.

Funkcja *Wyślij uśmiech do programu Power BI Desktop* umożliwia wysłanie opinii do firmy Microsoft oraz, jeśli chcesz, dołączenie zrzutów ekranu pokazujących zauważone zalety lub wady. Chociaż funkcja *Wyślij uśmiech* celowo nie gromadzi identyfikowalnych danych osobowych, możliwe jest, że takie informacje mogą zostać przechwycone w przekazanej opinii lub zrzucie ekranu. Firma Microsoft nie używa tych informacji, aby Ciebie zidentyfikować.

Funkcja *Wyślij uśmiech* automatycznie gromadzi pewne informacje o konfiguracji Twojego systemu, standardowe informacje o komputerze i podstawowe informacje o sposobie używania produktów firmy Microsoft. Te informacje są wysyłane, gdy postanowisz wysłać opinię.

Funkcja *Wyślij uśmiech*, ogólnie mówiąc, gromadzi informacje na temat:

* Konfiguracji systemu, takie jak wersja systemu operacyjnego i używana architektura (32-bitowa w porównaniu z 64-bitową).
* Standardowych informacji o komputerze, takie jak używane wersje programu Power BI Desktop, Internet Explorer i CLR.
* Używania programu Power BI Desktop, takie jak informacje o pakiecie plików (ustawienia regionalne dokumentu, stan włączenia/wyłączenia szybkiego łączenia), włączone i wyłączone funkcje wersji zapoznawczej, zapytanie bezpośrednie w porównaniu z trybem importu, bieżący zestaw roboczy i szczytowa pamięć wirtualna użyta podczas bieżącej sesji.

Zgromadzone od Ciebie dane osobowe są używane przez firmę Microsoft oraz kontrolowane przez nią przedstawicielstwa i podmioty stowarzyszone do zapewniania usług lub realizacji żądanych lub autoryzowanych przez Ciebie transakcji, jak również mogą również być używane do żądania dodatkowych informacji na temat:

* Przekazanej opinii o używanym produkcie lub usłudze
* Udostępniania krytycznych aktualizacji i powiadomień dotyczących oprogramowania
* Ulepszania produktu lub usługi, na przykład zgłoszenia usterek i formularzy ankiet

Oprócz tego, co zostało opisane w tym oświadczeniu, podane przez Ciebie dane osobowe nie są przekazywane stronom trzecim bez Twojej zgody. Czasem wynajmujemy inne firmy do świadczenia ograniczonych usług w naszym imieniu, takich jak:

* Pakowanie, wysyłanie i dostarczanie zakupów oraz innych przesyłek
* Odpowiadanie na pytania klientów dotyczące produktów lub usług
* Przetwarzanie rejestracji zdarzeń
* Przeprowadzanie analizy statystycznej naszych usług

Tym firmom przekazujemy tylko takie dane osobowe, które są im potrzebne do świadczenia usług i mają one zakaz używania tych informacji do jakiegokolwiek innego celu.

Firma Microsoft może uzyskiwać dostęp lub ujawniać informacje o Tobie, łącznie z zawartością Twojej korespondencji, w celu:

* Przestrzegania prawa lub odpowiadania na prawnie uzasadnione żądania, lub w ramach procesu prawnego
* Ochrony praw lub własności firmy Microsoft lub naszych klientów łącznie z egzekwowaniem umów lub zasad określających korzystanie z usług
* Działania w dobrej wierze, że taki dostęp lub ujawnienie są niezbędne do ochrony bezpieczeństwa osobistego pracowników, klientów firmy Microsoft lub ogółu społeczeństwa

Informacje zgromadzone lub wysłane do firmy Microsoft przez funkcję *Wyślij uśmiech* mogą być przechowywane i przetwarzane w Stanach Zjednoczonych lub dowolnym innym kraju, gdzie firma Microsoft lub jej podmioty stowarzyszone, przedstawicielstwa lub dostawcy usług mają swoje placówki. Firma Microsoft przestrzega zasad Safe Harbor, które zostały określone przez Departament Handlu Stanów Zjednoczonych i dotyczą gromadzenia, używania i przechowywania danych z Unii Europejskiej.

## <a name="security-of-your-information"></a>Bezpieczeństwo Twoich informacji
Firma Microsoft angażuje się we wspieranie ochrony bezpieczeństwa Twoich danych osobowych. Używamy różnych technologii i procedur zabezpieczeń, aby chronić Twoje dane osobowe przed nieuprawnionym dostępem, użyciem lub ujawnieniem.

## <a name="changes-to-this-privacy-statement"></a>Zmiany niniejszych zasad zachowania poufności informacji
Firma Microsoft może czasem aktualizować niniejsze zasady zachowania poufności informacji. Data ostatniej aktualizacji znajdująca się na górze zasad zachowania poufności informacji jest aktualizowana dla każdej wersji. Zachęcamy do okresowego przeglądania niniejszych zasad zachowania poufności informacji, aby uzyskać informacje, jak firma Microsoft pomaga chronić Twoje informacje.

