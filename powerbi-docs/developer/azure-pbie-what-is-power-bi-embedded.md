---
title: Co to jest usługa Azure Power BI Embedded i analiza osadzona | Microsoft Docs
description: Usługa Power BI Embedded to narzędzie do analizy osadzonej, które ma ułatwiać deweloperom i niezależnym dostawcom oprogramowania korzystanie z funkcji usługi Power BI, umożliwiając szybkie dodawanie do aplikacji atrakcyjnych wizualizacji, raportów i pulpitów nawigacyjnych. Dowiedz się więcej na temat korzystania z oprogramowania analizy osadzonej, narzędzi do analizy osadzonej lub narzędzi do osadzonej analizy biznesowej w usłudze Power BI Embedded.
author: markingmyname
ms.author: maghan
manager: kfile
ms.reviewer: ''
ms.service: power-bi-embedded
ms.subservice: ''
ms.devlang: csharp, javascript
ms.topic: overview
ms.custom: seodec18
ms.date: 12/10/2018
ms.openlocfilehash: 175e4409022192b7e34c4670b2738fc56166a122
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: pl-PL
ms.lasthandoff: 01/15/2019
ms.locfileid: "54288985"
---
# <a name="what-is-power-bi-embedded-in-azure"></a>Co to jest usługa Power BI Embedded na platformie Azure?

Usługa Power BI Embedded ułatwia deweloperom i niezależnym dostawcom oprogramowania korzystanie z funkcji usługi Power BI z analizą osadzoną. Power BI Embedded ułatwia korzystanie z funkcji usługi Power BI, pozwalając szybko dodawać do aplikacji atrakcyjne wizualizacje, raporty i pulpity nawigacyjne. Podobnie jak aplikacje oparte na platformie Microsoft Azure, Power BI Embedded korzysta z takich usług jak Machine Learning i IoT. Niezależni dostawcy oprogramowania mogą udostępnić w swoich aplikacjach łatwą w obsłudze funkcję eksploracji danych, która umożliwia klientom szybkie i świadome podejmowanie decyzji w kontekście.

> [!VIDEO https://www.youtube.com/embed/iEHfUuoZseo]

W maju 2017 r. ogłosiliśmy połączenie usług Power BI i Power BI Embedded. Pozwoliło to uzyskać jedno środowisko interfejsów API, spójny zestaw możliwości oraz dostęp do najnowszych funkcji obu usług. Ponadto wprowadziliśmy model cenowy oparty na pojemności, co upraszcza korzystanie z usługi Power BI.

Dzięki usłudze Power BI Embedded deweloperzy i niezależni dostawcy oprogramowania mogą bardziej elastycznie osadzać funkcje analizy w aplikacjach, korzystając z interfejsów API usługi Power BI. Mogą oni także czerpać korzyści związane ze skróceniem czasu wprowadzania aplikacji na rynek oraz wyróżniać swoje produkty, wzbogacając je o światowej klasy aparat analityczny firmy Microsoft. Deweloperzy nie muszą teraz projektować wizualnych funkcji analitycznych i mogą skupić się na opracowywaniu rozwiązania, które spełnia potrzeby klientów. Ponadto usługa Power BI Embedded umożliwia pracę w dobrze znanych środowiskach projektowych — w programie Visual Studio i na platformie Azure.

Czy Twoja aplikacja korzysta z osadzonej zawartości usługi Power BI Premium? W przypadku deweloperów lub niezależnych dostawców oprogramowania oraz organizacji korzystających z takich aplikacji nie są wymagane żadne działania. Aplikacje te mogą być nadal używane bez przeszkód. Jeśli Twoja aplikacja jest oparta na kolekcji obszarów roboczych usługi Power BI i chcesz skorzystać z połączonego środowiska interfejsów API oraz nowych, opartych na pojemności jednostek SKU platformy Azure, zapoznaj się z dokumentacją zawierającą wskazówki dotyczące migracji.

## <a name="comparing-power-bi-embedded-with-power-bi-premium"></a>Porównanie usług Power BI Embedded i Power BI Premium

Usługa **Power BI Embedded** jest przeznaczona dla deweloperów i niezależnych dostawców oprogramowania (ISV), którzy udostępniają swoje aplikacje klientom. Może ona służyć jako zewnętrzna usługa analizy biznesowej, która pozwala wizualizować dane aplikacji. Dzięki temu nie trzeba tworzyć własnej usługi. Power BI Embedded to rozwiązanie analityczne typu PaaS (platforma jako usługa), umożliwiające deweloperom osadzanie raportów i pulpitów nawigacyjnych w aplikacjach przeznaczonych dla klientów. Usługa **Power BI Premium** jest rozwiązaniem analitycznym typu SaaS (oprogramowanie jako usługa), które zapewnia organizacjom skonsolidowany wgląd w najważniejsze dane biznesowe. 

Usługa [Power BI Embedded](https://azure.microsoft.com/pricing/details/power-bi-embedded/) jest objęta modelem płatności zgodnie z rzeczywistym użyciem, natomiast korzystanie z usługi [Power BI Premium](https://powerbi.microsoft.com/calculator/) wymaga miesięcznej opłaty. Aby dowiedzieć się więcej na temat porównania tych usług, możesz obejrzeć ten [film wideo](https://www.youtube.com/watch?v=0y2oJikC6Xc&t=0s&list=PLv2BtOtLblH1dQPV49Ni12olDcUoW-GEl&index=3).

## <a name="easy-to-use-tools"></a>Łatwe w użyciu narzędzia

Usługa Power BI Embedded pozwala skupić się na najważniejszym działaniu: tworzeniu wspaniałych aplikacji. Umożliwia ona opracowywanie aplikacji i zarządzanie nimi przy użyciu dobrze znanych narzędzi i już nabytych umiejętności.

* [**Witryna Azure Portal**](https://portal.azure.com/): internetowa aplikacja do zarządzania wszystkimi usługami platformy Azure
* [**Visual Studio Code**](https://code.visualstudio.com/docs): bezpłatny, dostępny do pobrania edytor kodu typu open source dla systemów Windows, macOS i Linux, który obsługuje rozszerzenia
* [**Power BI Desktop**](https://powerbi.microsoft.com/desktop/): bezpłatne, dostępne do pobrania i wyposażone w wizualne funkcje analityczne narzędzie do tworzenia zaawansowanych, interaktywnych raportów

W przypadku korzystania z interfejsu API REST usługa Power BI Embedded umożliwia programowanie za pomocą dowolnego języka.

## <a name="engage-with-the-power-bi-engineering-team"></a>Kontaktowanie się z zespołem technicznym usługi Power BI

* [Społeczności](https://community.powerbi.com/): zadawanie pytań dotyczących usługi Power BI
* [Witryna Power BI Ideas](https://ideas.powerbi.com): głosowanie i zgłaszanie pomysłów na funkcje
* [Reddit](https://www.reddit.com/r/PowerBI/): dyskusje dotyczące usługi Power BI

## <a name="next-steps"></a>Następne kroki

Szczegółowe informacje o węzłach pojemności można znaleźć na [stronie z cennikiem](https://azure.microsoft.com/pricing/details/power-bi-embedded/).

Aby utworzyć węzeł pojemności usługi Power BI Embedded, zobacz [Tworzenie pojemności usługi Power BI Embedded w witrynie Azure Portal](azure-pbie-create-capacity.md).

Aby rozpocząć osadzanie zawartości usługi Power BI, zobacz [Jak osadzić pulpity nawigacyjne, raporty i kafelki usługi Power BI](https://powerbi.microsoft.com/documentation/powerbi-developer-embedding-content/).
