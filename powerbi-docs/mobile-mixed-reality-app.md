---
title: Aplikacja usługi Power BI dla rzeczywistości mieszanej (wersja zapoznawcza)
description: Wyświetlaj pulpity nawigacyjne i raporty w aplikacji usługi Power BI dla rzeczywistości mieszanej (wersja zapoznawcza) — po zanurzeniu w świecie wirtualnym lub w kontekście swojego środowiska.
author: maggiesMSFT
manager: kfile
ms.reviewer: ''
ms.service: powerbi
ms.component: powerbi-mobile
ms.topic: conceptual
ms.date: 06/05/2018
ms.author: maggies
ms.openlocfilehash: 15c59d25814a50ce09b5b52accd0f88d74871a34
ms.sourcegitcommit: b25ae650643b0a62f33d7c1741307137b9cec316
ms.translationtype: HT
ms.contentlocale: pl-PL
ms.lasthandoff: 06/05/2018
ms.locfileid: "34799331"
---
# <a name="power-bi-for-mixed-reality-app-preview"></a>Aplikacja usługi Power BI dla rzeczywistości mieszanej (wersja zapoznawcza)
Wyświetlaj pulpity nawigacyjne i raporty w aplikacji usługi Power BI dla rzeczywistości mieszanej (wersja zapoznawcza) po zanurzeniu w świecie wirtualnym lub umieszczaj je w konkretnych lokalizacjach w kontekście danego środowiska. 

[Pobierz aplikację usługi Power BI dla rzeczywistości mieszanej](https://www.microsoft.com/p/power-bi-mobile/9nblgggzlxn1?activetab=pivot%3aoverviewtab) ze Sklepu Windows: w Sklepie Windows ta aplikacja nosi nazwę „Power BI dla urządzeń przenośnych”. Wchodź w interakcje z pulpitami nawigacyjnymi i raportami w świecie wirtualnym, a następnie wybieraj te, które chcesz umieścić. 

## <a name="two-views-windows-classic-and-holographic"></a>Dwa widoki: klasyczny widok systemu Windows oraz widok holograficzny

Aplikacja usługi Power BI dla rzeczywistości mieszanej jest oparta na aplikacji mobilnej Power BI Windows z dodatkowymi możliwościami unikatowymi dla rzeczywistości mieszanej. Po uruchomieniu aplikacji usługi Power BI dla rzeczywistości mieszanej jest wyświetlany „klasyczny” widok systemu Windows dla usługi Power BI. W tym widoku możesz nawigować pomiędzy pulpitami nawigacyjnymi i raportami, do których masz dostęp. Po znalezieniu odpowiedniego elementu możesz przełączyć się z klasycznego widoku systemu Windows do środowiska holograficznego. 


## <a name="windows-classic-view-basics"></a>Podstawy klasycznego widoku systemu Windows

Jeśli środowisko rzeczywistości mieszanej to dla Ciebie nowość, ta sekcja z pewnością Cię zainteresuje. Wchodzenie w interakcje z aplikacją rzeczywistości mieszanej różni się od wchodzenia w interakcje z komputerem, a także tabletem lub telefonem. W widoku klasycznym systemu Windows aplikacje rzeczywistości mieszanej reagują na zestaw gestów i poleceń głosowych, które zastępują tradycyjną mysz i klawiaturę lub naciskanie ekranu telefonu. 

**Naciśnięcie w powietrzu**

Naciśnięcie w powietrzu jest najbardziej podstawowym gestem, który należy poznać, aby wejść w interakcje z większością aplikacji rzeczywistości mieszanej. Należy złączyć kciuk i palec wskazujący przy dłoni skierowanej do góry, podobnie do kliknięcia przycisku myszy lub naciśnięcia ekranu telefonu.  

![Gest naciśnięcia w powietrzu w rzeczywistości mieszanej](media/mobile-mixed-reality-app/power-bi-hololens-airtap.png)

W usłudze Power BI możesz użyć naciśnięcia w powietrzu w klasycznej aplikacji systemu Windows wszędzie tam, gdzie można użyć kliknięcia przyciskiem myszy. Możesz nacisnąć w powietrzu, aby otworzyć pulpit nawigacyjny lub raport w obszarze roboczym bądź nacisnąć w powietrzu wizualizację, aby odfiltrować lub wyróżnić krzyżowo inne wizualizacje itp.

![Naciskanie w powietrzu w usłudze Power BI](media/mobile-mixed-reality-app/power-bi-hololens-airtap-hand.png) 

Przeczytaj więcej o [gestach dłonią firmy Microsoft w rzeczywistości mieszanej](https://developer.microsoft.com/windows/mixed-reality/gestures).

**Przypinanie elementu** 

Naciśnij w powietrzu ikonę **Przypnij** ![ikona Przypnij](media/mobile-mixed-reality-app/power-bi-hololens-pin.png), aby przypiąć pulpit nawigacyjny lub raport z klasycznego widoku systemu Windows do widoku holograficznego. Możesz przypiąć wiele elementów do widoku holograficznego. 

**Przełączanie na widok holograficzny**

Po przypięciu elementów w widoku klasycznym systemu Windows możesz nacisnąć w powietrzu ikonę **Pełny ekran** ![ikona Pełny ekran](media/mobile-mixed-reality-app/power-bi-hololens-fullscreen.png), aby przełączyć się na widok holograficzny. 


## <a name="holographic-view-basics"></a>Podstawy widoku holograficznego

Teraz, po przejściu do widoku holograficznego, wszystkie przypięte artefakty znajdują się na pasku dokowania. Możesz umieścić te przypięte elementy w konkretnych lokalizacjach w przestrzeni fizycznej — np. obok sprzętu opisywanego przez dany element. W widoku holograficznym polecenia głosowe uzupełniają gesty dłonią. Oto popularne polecenia głosowe.

**„Follow me” (chodź za mną)** 

Podnieś artefakt usługi Power BI, aby pozostał w głównym polu widzenia i śledził spojrzenie do momentu umieszczenia go w jakimś miejscu.

**„Dock” (dokuj)** 

Użyj polecenia dokowania, aby umieścić artefakt na pasku dokowania usługi Power BI. Dzięki temu będzie za Tobą podążać poza głównym polem widzenia, co zapewnia do niego łatwy dostęp.

**„Place here” (umieść tutaj)**

To polecenie umieszcza pulpit nawigacyjny lub raport na ścianie lub obiekcie bądź zawiesza go w przestrzeni.

![Umieszczanie pulpitu nawigacyjnego w przestrzeni](media/mobile-mixed-reality-app/power-bi-hololens-place-visuals.png)

**„Go home” (przejdź do strony głównej)**

Powiedz „go home”, aby powrócić do klasycznego widoku systemu Windows usługi Power BI. 

**„Remove” (usuń)**

Użyj tego polecenia, aby usunąć artefakt z widoku holograficznego.

**„Remove all” (usuń wszystko)** 

Użyj tego polecenia, aby usunąć wszystkie artefakty z widoku holograficznego.


## <a name="scan-a-report-qr-code-in-holographic-view"></a>Skanowanie kodu QR raportu w widoku holograficznym

Możesz zeskanować kod QR raportu w widoku holograficznym, tak jak w przypadku [skanowania kodów QR przy użyciu aplikacji mobilnych usługi Power BI](mobile-apps-qr-code.md) dla urządzeń iPhone i urządzeń z systemem Android.

- W widoku holograficznym popatrz na kod QR. Usługa Power BI otworzy raport powiązany z tym kodem QR.

## <a name="limitations-and-considerations"></a>Ograniczenia i istotne zagadnienia

Poniżej przedstawiono kilka ograniczeń i zagadnień dotyczących widoku holograficznego.

- Nie widać filtrowania krzyżowego lub wyróżniania, które zostało ustawione w klasycznym widoku systemu Windows.
- Twój widok przypiętych pulpitów nawigacyjnych i raportów jest prywatny. Obecnie nie obsługujemy udostępnionego środowiska.
- Pulpity nawigacyjne i raporty są odświeżane co 45 sekund, w związku ze zmianą danych.


## <a name="next-steps"></a>Następne kroki

- [Pobieranie danych ze środowisk rzeczywistych za pomocą aplikacji mobilnych usługi Power BI](mobile-apps-data-in-real-world-context.md)

 



