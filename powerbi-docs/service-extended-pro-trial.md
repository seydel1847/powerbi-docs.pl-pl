---
title: Aktywacja rozszerzonej wersji próbnej Pro
description: Począwszy od dnia 1 czerwca 2017 r., wszyscy uprawnieni użytkownicy będą mogli włączyć rozszerzoną wersję próbną Pro usługi Power BI.
author: mgblythe
manager: kfile
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 12/03/2018
ms.author: mblythe
LocalizationGroup: Get started
ms.openlocfilehash: b524f1b995a3eb67147a16617f3451f5e2cae44b
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: pl-PL
ms.lasthandoff: 01/15/2019
ms.locfileid: "54289537"
---
# <a name="extended-pro-trial-activation"></a>Aktywacja rozszerzonej wersji próbnej Pro

> [!IMPORTANT]
> Rozszerzona wersja próbna usługi Pro nie jest już dostępna. Aby utworzyć konto bezpłatnej wersji próbnej (jeśli masz uprawnienia), zobacz temat [Rejestrowanie się w usłudze Power BI jako użytkownik indywidualny](service-self-service-signup-for-power-bi.md). Aby kupić usługę Power BI Pro, zobacz temat [Kupowanie i przypisywanie licencji usługi Power BI Pro](service-admin-purchasing-power-bi-pro.md).

W [zawiadomieniu z 3 maja 2017 r. dotyczącym usługi Power BI Premium](https://powerbi.microsoft.com/blog/microsoft-accelerates-modern-bi-adoption-with-power-bi-premium/) firma Microsoft poinformowała o wchodzących w życie 1 czerwca 2017 r. zmianach w zakresie bezpłatnej usługi Power BI. Zmiany te obejmują rozszerzenie dostępu do wszystkich źródeł danych, wyższe limity przestrzeni dyskowej obszaru roboczego, a także większą częstotliwość odświeżania i przesyłania strumieniowego, upodabniając te funkcje do usługi Power BI Pro.

Ogłoszono także, że funkcje udostępniania i współpracy będą dostępne wyłącznie dla użytkowników usługi Power BI Pro, w tym udostępnianie równorzędne pulpitu nawigacyjnego, obszary robocze grup (nazywane aktualnie obszarami roboczymi aplikacji), eksportowanie do programu PowerPoint i analizowanie w programie Excel przy użyciu aplikacji Power BI. Eksportowanie do plików CSV/programu Excel i programu PowerPoint zostało zidentyfikowane w komunikacie z 3 maja jako możliwość ograniczona do usługi Power BI Pro. Jednak po otrzymaniu opinii szerokiej społeczności użytkowników zmieniliśmy strategię i udostępniliśmy tę możliwość również użytkownikom bezpłatnej wersji usługi.

Od 1 czerwca 2017 r. dotychczasowi użytkownicy bezpłatnej usługi, którzy byli aktywni w dniu 2 maja 2017 r. lub wcześniej, mieli uprawnienia do korzystania z bezpłatnej, 12-miesięcznej rozszerzonej wersji próbnej usługi Power BI Pro. Oferta ta umożliwiła użytkownikom korzystanie z pełnego zakresu funkcji usługi Power BI Pro przez rok, stanowiąc wyraz uznania dla społeczności oraz dając użytkownikom czas na dostosowanie się do zmian.

1 czerwca 2017 r. uprawnieni użytkownicy podczas logowania do usługi otrzymali powiadomienie z informacją o wejściu w życie zmian oraz monitem o zarejestrowanie się w celu skorzystania z oferty rozszerzonej wersji próbnej usługi Power BI Pro. Administrator IT użytkownika nie kontrolował powiązanych powiadomień w ramach produktu ani nie miał możliwości zarejestrowania się w imieniu użytkownika w celu skorzystania z rozszerzonej wersji próbnej usługi Power BI Pro. Każdy uprawniony użytkownik musiał indywidualnie podjąć akcję w celu przeprowadzenia tego procesu.

Użytkownicy mogli zarejestrować się w celu skorzystania z tej oferty w dowolnym momencie w ramach tego 12-miesięcznego okresu. Rozszerzona wersja próbna Pro zakończyła się jednak 31 maja 2018 r., niezależnie od tego, kiedy użytkownicy zaakceptowali ofertę. W tym terminie użytkownicy mogli wybrać opcję zakupu usługi Power BI Pro lub przejścia na bezpłatną wersję usługi Power BI bez funkcji udostępniania i współpracy, jeśli nie zdecydowali się na podjęcie akcji i zakup usługi Power BI Pro.

W tym czasie nie wprowadzono żadnych zmian usługi Power BI Pro. Użytkownicy usługi Power BI Pro nie zostali uwzględnieni ani nie otrzymali powiadomień podczas logowania się do usługi 1 czerwca 2017 r. lub później. Użytkownicy, którzy odrzucili ofertę rozszerzonej wersji próbnej usługi Power BI Pro lub nie byli uprawnieni do skorzystania z tej oferty, mogli nadal używać bezpłatnej wersji usługi Power BI bez funkcji udostępniania i współpracy. Mogli oni w dowolnej chwili zarejestrować się w celu skorzystania ze standardowej 60-dniowej wersji próbnej usługi Power BI Pro, odwiedzając [witrynę internetową](https://powerbi.microsoft.com/get-started/) usługi Power BI.

## <a name="eligibility-for-extended-pro-trial"></a>Uprawnienie do skorzystania z rozszerzonej wersji próbnej Pro

Twoje konto musiało spełniać następujące wymagania, aby kwalifikować się do skorzystania z rozszerzonej oferty wersji próbnej usługi Pro.

* Użytkownicy bezpłatnej wersji usługi Power BI aktywni w okresie między 3 maja 2016 r. i 2 maja 2017 r. byli uprawnieni do skorzystania z rozszerzonej oferty wersji próbnej.

* Użytkownicy, którzy korzystali wcześniej lub aktualnie z *60-dniowej wersji próbnej usługi Pro*, byli nadal uprawnieni do skorzystania z rozszerzonej wersji próbnej usługi Pro.

> [!NOTE]
> Użytkownicy z licencjami przypisanymi z poziomu subskrypcji usługi Power BI Pro lub Power BI Pro w wersji próbnej w ramach usługi Office 365 zostali wykluczeni z tej oferty.

## <a name="frequently-asked-questions"></a>Często zadawane pytania

**Co w przypadku nowych użytkowników, którzy zarejestrowali się po 3 maja 2017 roku?**

Użytkownicy, którzy rejestrowali konta w bezpłatnej usłudze Power BI od 3 maja 2017 r. włącznie, nie są uprawnieni do skorzystania z rozszerzonej wersji próbnej Pro. Są jednak nadal uprawnieni do skorzystania ze standardowej 60-dniowej wersji próbnej Pro.

**Jak mogę sprawdzić, kto w organizacji jest uprawniony do skorzystania z rozszerzonej wersji próbnej Pro?**

Choć nie ma bezpośredniego sposobu, aby to sprawdzić, można wyświetlić raport Zintegrowane aplikacje Azure Active Directory (Azure AD) dla usługi Power BI, aby zobaczyć, którzy użytkownicy w organizacji byli aktywni w ciągu ostatnich 30 dni. To może stanowić wskazówkę dotyczącą uprawnionych osób. Aby uzyskać więcej informacji, zobacz [Znajdowanie zalogowanych użytkowników usługi Power BI](service-admin-access-usage.md).

Użytkownicy aktywni w okresie kwalifikowania oraz korzystający z bezpłatnych licencji otrzymują wyskakujące powiadomienie.

> [!NOTE]
> Raport usługi Azure AD nie pokazuje, czy użytkownik używa licencji wersji bezpłatnej, czy też wersji Pro usługi Power BI. Informuje jedynie, którzy użytkownicy logowali się w usłudze Power BI oraz kiedy się logowali. Jeśli użytkownik znajduje się w tym raporcie, nie oznacza to automatycznie, że jest uprawniony do skorzystania z rozszerzonej wersji próbnej Pro.

**Czy administratorzy mogą ograniczyć użytkownikowi możliwość aktywowania rozszerzonej wersji próbnej Pro?**

Nie. Administratorzy nie mogą ograniczyć użytkownikom możliwości aktywacji rozszerzonej wersji próbnej usługi Pro lub dostępnej w usłudze 60-dniowej wersji próbnej usługi Power BI Pro.

## <a name="next-steps"></a>Następne kroki

[Warunki i postanowienia oferty rozszerzonej wersji próbnej Pro](https://aka.ms/power-bi-trial)  
[Umowa usługi Power BI dla użytkowników indywidualnych](https://powerbi.microsoft.com/terms-of-service/)  
[Zawiadomienie dotyczące usługi Power BI Premium](https://aka.ms/pbipremium-announcement)  
[Znajdowanie zalogowanych użytkowników usługi Power BI](service-admin-access-usage.md)

Masz więcej pytań? [Zadaj pytanie społeczności usługi Power BI](https://community.powerbi.com/)