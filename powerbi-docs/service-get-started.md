---
title: "Wprowadzenie do usługi Power BI"
description: "Wprowadzenie do usługi Power BI"
services: powerbi
documentationcenter: 
author: mihart
manager: kfile
backup: 
editor: 
tags: 
featuredvideoid: B2vd4MQrz4M
qualityfocus: monitoring
qualitydate: 
ms.service: powerbi
ms.devlang: NA
ms.topic: get-started-article
ms.tgt_pltfrm: NA
ms.workload: powerbi
ms.date: 05/31/2017
ms.author: mihart
ms.openlocfilehash: 6714283ea4590ac9c2f3728121e05d03d4aa646e
ms.sourcegitcommit: 284b09d579d601e754a05fba2a4025723724f8eb
ms.translationtype: HT
ms.contentlocale: pl-PL
ms.lasthandoff: 11/15/2017
---
# <a name="get-started-with-power-bi-service"></a>Wprowadzenie do usługi Power BI
Ten samouczek ułatwia rozpoczęcie pracy z ***usługą Power BI***. Jeśli chcesz dowiedzieć się, jakie miejsce zajmuje usługa Power BI w ofercie innych produktów Power BI, zdecydowanie zalecamy zapoznanie się z tematem [Co to jest Power BI](guided-learning/gettingstarted.yml#step-1).

![](media/service-get-started/power-bi-components.png)

Usługa Power BI jest dostępna w wersji bezpłatnej i wersji Pro. Niezależnie od używanej wersji wystarczy otworzyć przeglądarkę i wpisać adres www.powerbi.com, aby rozpocząć pracę. Jeśli masz już konto, wybierz link **Zaloguj się** wyświetlany w prawym górnym rogu. Jeśli nie masz jeszcze konta usługi Power BI, wybierz link **Bezpłatna rejestracja**.

![](media/service-get-started/power-bi-sign-up.png)

Jeśli potrzebujesz pomocy dotyczącej programu Power BI Desktop, zobacz [Wprowadzenie do programu Desktop](desktop-getting-started.md). Jeśli potrzebujesz pomocy dotyczącej aplikacji Power BI dla urządzeń przenośnych, zobacz [Aplikacje Power BI dla urządzeń przenośnych](mobile-apps-for-mobile-devices.md).

> [!TIP]
> Wolisz skorzystać z darmowego kursu szkoleniowego, realizowanego samodzielnie? [Zapisz się na nasz kurs Analizowanie i wizualizowanie danych, dostępny w witrynie EdX](http://aka.ms/edxpbi).

Zapoznaj się z naszą [listą odtwarzania w serwisie YouTube](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP). Warto zacząć od obejrzenia klipu wideo Wprowadzenie do usługi Power BI:
> 
> <iframe width="560" height="315" src="https://www.youtube.com/embed/B2vd4MQrz4M" frameborder="0" allowfullscreen></iframe>
> 
> 
> 

Usługa Microsoft Power BI pomaga na bieżąco śledzić ważne informacje.  ***Pulpity nawigacyjne*** usługi Power BI umożliwiają monitorowanie najważniejszych aspektów działalności biznesowej.  Pulpity nawigacyjne zawierają ***kafelki***, które można kliknąć, aby otworzyć ***raporty*** umożliwiające uzyskiwanie dodatkowych informacji.  Połączenie z wieloma ***zestawami danych*** pozwala wyświetlać wszystkie istotne dane w jednym miejscu. Potrzebujesz pomocy dotyczącej bloków konstrukcyjnych tworzących usługę Power BI?  Zobacz [Power BI — podstawowe pojęcia](service-basic-concepts.md).

Jeśli przechowujesz ważne dane w plikach programu Excel lub plikach CSV, możesz utworzyć pulpit nawigacyjny usługi Power BI, aby mieć dostęp do informacji w dowolnym miejscu i dzielić się spostrzeżeniami z innymi osobami.  Czy masz subskrypcję aplikacji SaaS, takiej jak Salesforce?  Od razu [połącz się z usługą Salesforce](service-connect-to-salesforce.md), aby automatycznie utworzyć pulpit nawigacyjny z tych danych, lub [zapoznaj się z innymi aplikacjami SaaS](service-get-data.md), z którymi możesz nawiązać połączenie. Jeśli należysz do organizacji, sprawdź, czy możesz korzystać z opublikowanych [aplikacji](service-create-distribute-apps.md).

Zapoznaj się z wszystkimi innymi sposobami [pobierania danych dla usługi Power BI](service-get-data.md).

## <a name="step-1-get-data"></a>Krok 1. Pobieranie danych
Oto przykład przedstawiający pobieranie danych z pliku CSV. Chcesz kontynuować pracę z tym samouczkiem? [Pobierz przykładowy plik CSV](http://go.microsoft.com/fwlink/?LinkID=521962).

1. [Zaloguj się do usługi Power BI](http://www.powerbi.com/). Nie masz konta? Nie martw się — możesz utworzyć bezpłatne konto.
2. Usługa Power BI zostanie otwarta w przeglądarce. Wybierz pozycję **Pobierz dane** w dolnej części okienka nawigacji po lewej stronie.
   
   ![](media/service-get-started/getdata3.png)
3. Wybierz pozycję **Pliki**. 
   
   ![](media/service-get-started/gs1.png)
4. Wybierz pozycję **Plik lokalny**, przejdź do pliku na komputerze i wybierz pozycję **Otwórz**.
   
   ![](media/service-get-started/gs2.png)
5. W tym samouczku wybierzemy pozycję **Importuj**, aby dodać plik programu Excel jako zestaw danych, na podstawie którego utworzymy raporty i pulpity nawigacyjne.  
   
   > [!NOTE]
   > W przypadku wybrania pozycji **Przekaż** cały skoroszyt programu Excel jest przekazywany do usługi Power BI, gdzie można go otworzyć i edytować w aplikacji Excel Online.
   > 
   > 
   
   ![](media/service-get-started/power-bi-import.png)
6. Po przygotowaniu zestawu danych wybierz pozycję **Wyświetl zestaw danych**, aby go otworzyć w edytorze raportów. ![](media/service-get-started/power-bi-gs.png)
   
   > [!TIP]
   > Doskonałym sposobem na zapoznanie się z edytorem raportów jest skorzystanie z tego [krótkiego przewodnika](service-the-report-editor-take-a-tour.md).
   > 
   > 

## <a name="step-2-start-exploring-your-dataset"></a>Krok 2. Rozpoczynanie eksplorowania zestawu danych
Po nawiązaniu połączenia z danymi możesz zacząć je eksplorować w celu uzyskania dokładniejszego obrazu sytuacji.  Gdy znajdziesz coś, co chcesz monitorować, możesz utworzyć pulpit nawigacyjny, aby być na bieżąco ze zmianami.

1. Wybierz obraz zestawu danych na pulpicie nawigacyjnym, aby eksplorować dane, z którymi nawiązano połączenie. Możesz też otworzyć zestaw danych, wybierając jego nazwę w obszarze **Zestawy danych**. Zestaw danych zostanie otwarty jako pusty raport.
   
   ![](media/service-get-started/power-bi-report-editor.png)
   
   > [!NOTE]
> Inna metoda eksplorowania danych polega na użyciu funkcji **Szybki wgląd w szczegółowe dane**.  Aby uzyskać więcej informacji, zobacz [Wprowadzenie do szybkiego wglądu w szczegółowe dane](service-insights.md).
   > 
   > 
2. Na liście **Pola** wyświetlanej w prawej części strony wybierz pola, aby utworzyć wizualizację.  Zaznacz pola wyboru obok pozycji **Gross Sales** i **Date**.
   
   ![](media/service-get-started/fields.png)
3. Usługa Power BI przeanalizuje dane i utworzy wizualizację.  Jeśli najpierw wybrano pole **Date**, pojawi się tabela.  Jeśli najpierw wybrano pole **Gross Sales**, pojawi się wykres. Wybierz inny sposób wyświetlania danych. Spróbuj przełączyć się na wykres liniowy, wybierając opcję wykresu liniowego.
   
   ![](media/service-get-started/gettingstart5new.png)
4. Gdy na pulpicie nawigacyjnym pojawi się odpowiednia wizualizacja, umieść na niej wskaźnik myszy i wybierz ikonę **pinezki**.  Gdy to zrobisz, wizualizacja zostanie zapisana na pulpicie nawigacyjnym. Dzięki temu będzie można błyskawicznie sprawdzić najnowsze wartości.
   
   ![](media/service-get-started/pinnew.png)
5. Utworzyliśmy nowy raport, dlatego musimy go zapisać przed przypięciem wizualizacji do pulpitu nawigacyjnego. Nadaj raportowi nazwę (np. *Sprzedaż w czasie*) i wybierz pozycję **Zapisz i kontynuuj**. 
   
   ![](media/service-get-started/pbi_getstartsaveb4pinnew.png)
   
   Nowy raport pojawi się w okienku nawigacji w obszarze **Raporty**.
6. Przypnij kafelek do istniejącego lub nowego pulpitu nawigacyjnego. 
   
   ![](media/service-get-started/power-bi-pin.png)
   
   * **Istniejący pulpit nawigacyjny**: z listy rozwijanej wybierz nazwę pulpitu nawigacyjnego.
   * **Nowy pulpit nawigacyjny**: wpisz nazwę nowego pulpitu nawigacyjnego.
7. Wybierz pozycję **Przypnij**.
   
   Komunikat o powodzeniu (w prawym górnym rogu) informuje o tym, że wizualizacja została dodana do pulpitu nawigacyjnego jako kafelek.
   
   ![](media/service-get-started/power-bi-pin-success.png)
8. Wybierz pozycję **Przejdź do pulpitu nawigacyjnego**, aby wyświetlić nowy pulpit nawigacyjny z przypiętym kafelkiem. Wykres liniowy zostanie przypięty do pulpitu nawigacyjnego jako kafelek. Aby usprawnić pulpit nawigacyjny, można [łączyć kafelki oraz zmieniać ich nazwy, rozmiary i położenie](service-dashboard-edit-tile.md).
   
   ![](media/service-get-started/power-bi-new-dashboard.png)
   
   W dowolnym momencie możesz powrócić do raportu, wybierając nowy kafelek na pulpicie nawigacyjnym.

## <a name="step-3-continue-exploring-with-qa-natural-language-querying"></a>Krok 3. Kontynuowanie eksplorowania za pomocą pytań i odpowiedzi (zapytań w języku naturalnym)
1. Aby przeprowadzić szybką eksplorację danych, spróbuj zadać pytanie w polu Pytania i odpowiedzi. Pole to jest wyświetlane u góry pulpitu nawigacyjnego. Wpisz na przykład „**what segment had the most revenue**” (w jakim segmencie przychody były największe).
   
   ![](media/service-get-started/powerbi-qna.png)
2. Wybierz ikonę pinezki ![](media/service-get-started/pbi_pinicon.png), aby wyświetlić na pulpicie nawigacyjnym również tę wizualizację.
3. Przypnij wizualizację do pulpitu nawigacyjnego Financial Sample.
   
    ![](media/service-get-started/power-bi-pin2.png)
4. Wybierz strzałkę wstecz **Zamknij pytania i odpowiedzi** ![](media/service-get-started/pbi_qabackarrow.png), aby powrócić do pulpitu nawigacyjnego z wyświetlonym nowym kafelkiem.

## <a name="next-steps"></a>Następne kroki
Chcesz szybko skorzystać z innych samouczków?  Poniżej przedstawiono kilka przydatnych tematów, które pozwalają dowiedzieć się więcej o usłudze Power BI.

* [Connect to another dataset](service-get-data.md) (Nawiązywanie połączenia z innym zestawem danych).
* [Share your dashboard](service-share-dashboards.md) with your colleagues (Udostępnianie pulpitu nawigacyjnego współpracownikom).
* Read [tips for designing dashboards](service-dashboards-design-tips.md) (Porady dotyczące projektowania pulpitów nawigacyjnych).
* View your dashboards with a [Power BI app on a mobile device](mobile-apps-for-mobile-devices.md) (Wyświetlanie pulpitów nawigacyjnych przy użyciu aplikacji Power BI dla urządzeń przenośnych).

Nie chcesz od razu rozpoczynać pracy? Poniższe tematy pomagają poczuć się pewnie w usłudze Power BI.

* [Dowiedz się, jak współdziałają ze sobą raporty, zestawy danych, pulpity nawigacyjne i kafelki](service-basic-concepts.md)
* [Power BI — wideo](videos.md)
* [See what samples we have available for you to use](sample-datasets.md) (Zapoznaj się z przykładami dostępnymi do użycia)

### <a name="stay-in-touch-with-power-bi"></a>Bądź na bieżąco z usługą Power BI
* Obserwuj [@MSPowerBI na Twitterze](https://twitter.com/mspowerbi)
* Subskrybuj nasz [kanał YouTube](https://www.youtube.com/channel/UCy--PYvwBwAeuYaR8JLmrfg)
* Obejrzyj nasze dostępne na żądanie [seminaria internetowe z wprowadzeniem do usługi Power BI](webinars.md)
* Nie wiesz, gdzie znaleźć pomoc? Zobacz stronę z [10 poradami dotyczącymi uzyskiwania pomocy](service-tips-for-finding-help.md)

Masz więcej pytań? [Zadaj pytanie społeczności usługi Power BI](http://community.powerbi.com/)

