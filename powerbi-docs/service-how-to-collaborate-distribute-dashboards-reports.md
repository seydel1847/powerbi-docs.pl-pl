---
title: Sposoby udostępniania pracy
description: W usłudze Power BI można na różne sposoby współpracować za pośrednictwem pulpitów nawigacyjnych, raportów, kafelków i aplikacji oraz je udostępniać. Każdy sposób ma swoje zalety.
author: maggiesMSFT
ms.author: maggies
manager: kfile
ms.reviewer: lukaszp
ms.service: powerbi
ms.component: powerbi-service
ms.topic: conceptual
ms.date: 01/08/2019
LocalizationGroup: Share your work
ms.openlocfilehash: ec1cfdc02f64db0adf3554c970a87ede35344723
ms.sourcegitcommit: b3af4f7ef486c95cea173caea5a31d0472816ddd
ms.translationtype: HT
ms.contentlocale: pl-PL
ms.lasthandoff: 01/09/2019
ms.locfileid: "54136558"
---
# <a name="ways-to-share-your-work-in-power-bi"></a>Sposoby udostępniania pracy w usłudze Power BI

Tworzysz pulpity nawigacyjne i raporty. Być może pracujesz również nad nimi ze swoimi współpracownikami. Teraz chcesz, aby inni mieli do nich dostęp. Jaki jest najlepszy sposób, aby je rozpowszechnić?

W tym artykule porównujemy następujące opcje współpracy i udostępniania w usłudze Power BI:

* Współpracowanie z innymi osobami nad tworzeniem istotnych raportów i pulpitów nawigacyjnych w *obszarach roboczych*.
* Grupowanie tych pulpitów nawigacyjnych i raportów w *aplikacje* i publikowanie ich dla większej grupy lub całej organizacji.
* Udostępnianie pulpitów nawigacyjnych lub raportów kilku osobom z poziomu usługi lub aplikacji mobilnych usługi Power BI.
* Drukowanie raportów.
* Osadzanie raportów w bezpiecznych portalach lub publicznych witrynach internetowych.

Niezależnie od wybranej opcji, aby udostępnić pulpit nawigacyjny, trzeba mieć [licencję usługi Power BI Pro](service-features-license-type.md) lub zawartość musi znajdować się w [pojemności Premium](service-premium.md). Wymagania licencyjne różnią się dla współpracowników, którzy wyświetlają Twoje pulpity nawigacyjne, w zależności od wybranej opcji. Poniższe sekcje zawierają bardziej szczegółowe informacje. 

![Aplikacje w usłudze Power BI](media/service-how-to-collaborate-distribute-dashboards-reports/power-bi-apps-home-blog.png)

*Aplikacje w usłudze Power BI*

## <a name="collaborate-with-coworkers-in-a-workspace"></a>Współpraca w obszarze roboczym

Gdy zespoły pracują ze sobą, muszą mieć dostęp do tych samych dokumentów, aby móc sprawnie współpracować. Obszary robocze w usłudze Power BI zapewniają miejsce, w którym zespoły są współwłaścicielami ważnych dla nich pulpitów nawigacyjnych, raportów, zestawów danych i skoroszytów oraz wspólnie nimi zarządzają. Czasami użytkownicy usługi Power BI organizują własne obszary robocze na podstawie struktur organizacyjnych, a kiedy indziej tworzą je na potrzeby konkretnych projektów. Z kolei inne organizacje używają kilku obszarów roboczych do przechowywania różnych wersji raportów lub pulpitów nawigacyjnych, z których korzystają. 

Obszary robocze zapewniają role, które określają, jakie uprawnienia mają Twoi współpracownicy. Za pomocą tych ról możesz określić, kto może zarządzać całym obszarem roboczym, a kto może dodawać do niego zawartość.

![Obszary robocze](media/service-how-to-collaborate-distribute-dashboards-reports/power-bi-apps-workspaces.png)

Niektórzy użytkownicy naturalnie umieszczają zawartość w swoim obszarze Mój obszar roboczy i udostępniają ją poza nim. W przypadku współpracy obszary robocze są lepsze niż Mój obszar roboczy, ponieważ zapewniają one współwłasność zawartości. Ty i cały Twój zespół możecie z łatwością wprowadzać aktualizacje i zezwalać na dostęp innym osobom. Mój obszar roboczy najlepiej sprawdza się w przypadku użytkowników indywidualnych oraz zawartości jednorazowej lub osobistej.

Załóżmy, że masz gotowy pulpit nawigacyjny, który chcesz udostępniać współpracownikom. Jaki jest najlepszy sposób na udzielenie im dostępu do pulpitu nawigacyjnego? Odpowiedź zależy od wielu czynników. Jeśli określony współpracownik powinien być właścicielem pulpitu nawigacyjnego i aktualizować go lub potrzebuje dostępu do całej zawartości w obszarze roboczym, najlepszym rozwiązaniem może być dodanie go do obszaru roboczego. Jeśli współpracownik ma jedynie widzieć ten pulpit nawigacyjny, a nie całą zawartość obszaru roboczego, znów możesz wybrać jedną z kilku możliwości. Jeśli pulpit nawigacyjny jest częścią większego zestawu zawartości, który chcesz rozpowszechnić wśród współpracowników, opublikowanie aplikacji będzie prawdopodobnie najlepszym wyborem. Jeśli jednak współpracownik potrzebuje tylko tego jednego pulpitu nawigacyjnego, najlepszym rozwiązaniem może być udostępnienie tego pulpitu.

Przeczytaj więcej na temat [tworzenia obszarów roboczych](service-create-workspaces.md).

**Czy wiesz?** W usłudze Power BI jest dostępna wersja zapoznawcza nowego środowiska obszarów roboczych. Przeczytaj artykuł [Tworzenie nowych obszarów roboczych — wersja zapoznawcza](service-create-the-new-workspaces.md), aby zobaczyć, jak zmienią się obszary robocze w przyszłości. 

## <a name="distribute-data-and-insights-by-creating-an-app"></a>Dystrybucja danych i szczegółowych informacji przez utworzenie aplikacji

Załóżmy, że chcesz rozpowszechnić swój pulpit nawigacyjny wśród szerokiego grona odbiorców. Wraz ze współpracownikami utworzyliście *obszar roboczy*, a następnie szczegółowo opracowaliście pulpity nawigacyjne, raporty i zestawy danych w tym obszarze roboczym. Teraz możesz wybrać odpowiednie pulpity nawigacyjne oraz raporty i opublikować je jako aplikację &#151; dla grupy lub dla całej organizacji.

![Ikona publikowania aplikacji](media/service-how-to-collaborate-distribute-dashboards-reports/power-bi-app-publish-600.png)

W usłudze Power BI ([https://powerbi.com](https://powerbi.com)) aplikacje można łatwo znaleźć i zainstalować. Możesz wysłać swoim użytkownikom biznesowym bezpośredni link do aplikacji lub mogą oni ją wyszukać w usłudze AppSource. Jeśli administrator usługi Power BI nada Ci odpowiednie uprawnienia, możesz automatycznie zainstalować aplikację na kontach usługi Power BI swoich współpracowników. Przeczytaj więcej na temat [publikowania aplikacji](service-create-distribute-apps.md).

Po zainstalowaniu aplikacji użytkownicy mogą wyświetlać ją w przeglądarce lub na urządzeniach przenośnych.

Aby użytkownicy mogli wyświetlić aplikację, także muszą mieć licencję usługi Power BI Pro lub aplikacja musi być przechowywana w pojemności usługi Power BI Premium. Przeczytaj artykuł [Co to jest usługa Power BI Premium?](service-premium.md), aby zapoznać się ze szczegółowymi informacjami.

Aplikację możesz także opublikować dla osób spoza organizacji. Te osoby mogą wyświetlać zawartość aplikacji oraz korzystać z niej, ale nie mogą jej udostępniać innym osobom.

## <a name="share-dashboards-and-reports"></a>Udostępnianie pulpitów nawigacyjnych i raportów

Załóżmy, że w obszarze Mój obszar roboczy lub w obszarze roboczym masz ukończony pulpit nawigacyjny oraz raport i chcesz, aby kilka innych osób miało do nich dostęp. Jednym ze sposobów przekazania tych plików jest ich *udostępnienie*. 

![Ikona udostępniania](media/service-how-to-collaborate-distribute-dashboards-reports/power-bi-share-in-situ.png)

Aby udostępnić swoją zawartość, musisz mieć licencję usługi Power BI Pro, tak samo jak użytkownicy, którym chcesz ją udostępnić, lub zawartość musi znajdować się w obszarze roboczym w [pojemności Premium](service-premium.md). Osoby, którym udostępniasz pulpit nawigacyjny lub raport, mogą go wyświetlać i korzystać z niego, ale nie mogą go edytować. O ile do bazowego zestawu danych nie zastosowano zabezpieczeń na poziomie wiersza, osoby te widzą na pulpicie nawigacyjnym i w raportach te same dane, co Ty. Współpracownicy, którym udostępniono zawartość, mogą udostępnić ją swoim współpracownikom, jeśli mają na to zezwolenie. 

Możesz także udostępniać osobom spoza organizacji. Te osoby także mogą wyświetlać pulpit nawigacyjny lub raport oraz korzystać z niego, ale nie mogą go udostępniać. 

Więcej informacji o [udostępnianiu pulpitów nawigacyjnych i raportów](service-share-dashboards.md) z usługi Power BI. Możesz również dodać filtr do linku i [udostępnić widok filtrowany raportu](service-share-reports.md).

## <a name="annotate-and-share-from-the-power-bi-mobile-apps"></a>Dodawanie adnotacji i udostępnianie z aplikacji mobilnych usługi Power BI

W aplikacjach mobilnych usługi Power BI dla systemów iOS i Android można dodawać adnotacje do kafelków, raportów i wizualizacji, a następnie udostępniać je innym osobom za pośrednictwem poczty e-mail.

![Dodawanie adnotacji i udostępnianie w aplikacjach mobilnych](media/service-how-to-collaborate-distribute-dashboards-reports/power-bi-iphone-annotate.png)

Udostępniana jest migawka kafelka, raportu lub wizualizacji i adresaci widzą ją dokładnie w takiej postaci, jaką miała w chwili wysyłania wiadomości e-mail. Wiadomość e-mail zawiera również link do odpowiedniego pulpitu nawigacyjnego lub raportu. Jeśli adresaci mają licencję usługi Power BI Pro lub zawartość znajduje się w [pojemności Premium](service-premium.md) i obiekt był im już udostępniany, mogą go otworzyć. Migawki kafelków możesz wysyłać do wszystkich &#151; nie tylko do współpracowników w tej samej domenie poczty e-mail.

Więcej informacji o [dodawaniu adnotacji i udostępnianiu kafelków, raportów i wizualizacji](consumer/mobile/mobile-annotate-and-share-a-tile-from-the-mobile-apps.md) z aplikacji mobilnych dla systemów iOS i Android.

Możesz również [udostępnić migawkę kafelka](consumer/mobile/mobile-windows-10-phone-app-get-started.md) z aplikacji mobilnej usługi Power BI dla urządzeń z systemem Windows 10.

## <a name="print-or-save-as-pdf-or-other-static-file"></a>Drukowanie i zapisywanie w formacie PDF lub w innym formacie pliku statycznego

Z poziomu usługi Power BI możesz wydrukować lub zapisać w formacie PDF (lub w innym formacie pliku statycznego) cały pulpit nawigacyjny, kafelek pulpitu nawigacyjnego, stronę raportu lub wizualizację. Raporty można drukować tylko po jednej stronie naraz — nie można wydrukować od razu całego raportu. Więcej informacji o [drukowaniu lub zapisywaniu w formacie pliku statycznego](consumer/end-user-print.md).

## <a name="embed-reports-in-secure-portals-or-public-websites"></a>Osadzanie raportów w bezpiecznych portalach lub publicznych witrynach internetowych

Raporty usługi Power BI można osadzać w portalach i witrynach internetowych, w których użytkownicy się ich spodziewają.  

Opcje **Osadź w usłudze SharePoint Online** i **Osadź** w usłudze Power BI pozwalają bezpiecznie osadzać raporty przeznaczone dla użytkowników wewnętrznych. Opcja „Osadź w usłudze SharePoint Online” współpracuje ze składnikiem Web Part usługi Power BI dla usługi SharePoint Online i zapewnia logowanie jednokrotne oraz kontrolę nad sposobem osadzenia raportu. Opcja „Osadź” działa z dowolnym portalem lub witryną internetową, która obsługuje osadzanie zawartości za pomocą adresu URL lub ramki iFrame. Obie opcje gwarantują, że zanim użytkownik zobaczy zawartość, zastosowane zostaną kontrola uprawnień i zabezpieczenia danych. Osoba wyświetlająca raport musi mieć odpowiednią licencję. Więcej informacji o opcjach [Osadź w usłudze SharePoint Online](service-embed-report-spo.md) i [Osadź](service-embed-secure.md) w usłudze Power BI.

Za pomocą opcji **Publikuj w sieci Web** można publikować raporty usługi Power BI dla wszystkich w Internecie, osadzając interaktywne wizualizacje we wpisach w blogu, w witrynach internetowych, mediach społecznościowych i innych narzędziach komunikacji online na dowolnym urządzeniu. Wszyscy użytkownicy Internetu mogą wyświetlać Twoje raporty i nie masz żadnej kontroli nad tym, kto może wyświetlać to, co zostało opublikowane. Ci użytkownicy nie potrzebują licencji usługi Power BI. Publikowanie w Internecie jest dostępne tylko dla raportów, które możesz edytować. Nie możesz publikować raportów w Internecie, jeśli zostały one Tobie udostępnione lub znajdują się w aplikacji. Więcej informacji o [publikowaniu w Internecie](service-publish-to-web.md).

>[!Warning]
>Opcji [Publikuj w Internecie](service-publish-to-web.md) należy używać tylko do publicznego udostępniania zawartości, a nie do udostępniania wewnętrznego.

## <a name="next-steps"></a>Następne kroki

* [Udostępnianie pulpitów nawigacyjnych współpracownikom i innym osobom](service-share-dashboards.md)
* [Tworzenie i publikowanie aplikacji w usłudze Power BI](service-create-distribute-apps.md)
* [Osadzanie raportu w bezpiecznym portalu lub witrynie internetowej](service-embed-secure.md)

Chcesz przesłać opinię? Jeśli masz sugestie, przejdź do [witryny społeczności usługi Power BI](https://community.powerbi.com/).

Masz więcej pytań? [Odwiedź społeczność usługi Power BI](http://community.powerbi.com/)
