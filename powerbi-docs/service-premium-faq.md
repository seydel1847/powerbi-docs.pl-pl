---
title: Power BI Premium — często zadawane pytania
description: Przeglądaj listę często zadawanych pytań i odpowiedzi dotyczących usługi Power BI Premium.
author: mgblythe
manager: kfile
ms.reviewer: ''
ms.service: powerbi
ms.subservice: powerbi-admin
ms.topic: conceptual
ms.date: 10/15/2018
ms.author: mblythe
LocalizationGroup: Premium
ms.openlocfilehash: c854f57dc418f7ac5bbd291f04b011b99a74b41b
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: pl-PL
ms.lasthandoff: 01/15/2019
ms.locfileid: "54292734"
---
# <a name="power-bi-premium-faq"></a>Power BI Premium — często zadawane pytania

W tym artykule przedstawiono często zadawane pytania dotyczące usługi Power BI Premium. Omówienie znajdziesz w artykule [Power BI Premium — co to jest?](service-premium.md).

* Jeśli masz inne pytania, [zadaj je społeczności usługi Power BI](http://community.powerbi.com/).
* Nadal masz problem? Odwiedź [stronę pomocy technicznej usługi Power BI](https://powerbi.microsoft.com/support/).

**Power BI Premium — co to jest?**  
Power BI Premium to oferta oparta na pojemnościach, którą wyróżnia:

* Elastyczne publikowanie raportów w całym przedsiębiorstwie bez nakładania na adresatów wymogu dysponowania osobnymi licencjami.
* Większa skalowalność i wydajność niż w przypadku pojemności udostępnionej w usłudze Power BI.
* Możliwość utrzymywania zasobów analizy biznesowej w środowisku lokalnym za pomocą serwera raportów usługi Power BI.
* Wspólne środowisko interfejsów API, spójny zestaw funkcji oraz dostęp do najnowszych elementów analizy osadzonej.

**Do czego służy usługa Power BI Premium? Jak to działa?**  
Usługa Power BI Premium udostępnia pojemność zapewnianą przez usługę Power BI, przydzieloną na wyłączność do poszczególnych organizacji. Pojemność jest obsługiwana przez dedykowany sprzęt, w pełni zarządzany przez firmę Microsoft. Dana organizacja może zastosować dedykowaną wydajność w całym przedsiębiorstwie lub przypisać ją do wybranych obszarów roboczych na podstawie liczby użytkowników, wymagań wynikających z obciążenia lub innych czynników — i skalować ją w górę lub w dół odpowiednio do potrzeb.

**Czym różni się usługa Power BI Pro od usługi Power BI Premium?**  
Model licencjonowania usługi Power BI Premium jest oparty na pojemności, a usługi Power BI Pro — na użytkownikach. Usługa Power BI Pro jest przeznaczona dla użytkowników, którzy publikują raporty, udostępniają pulpity nawigacyjne, współpracują w obszarach roboczych oraz wykonują inne powiązane działania, na przykład:

* Edytowanie i zapisywanie niestandardowych widoków
* Tworzenie osobistych pulpitów nawigacyjnych (przypinanie do nowego pulpitu nawigacyjnego)
* Analizowanie danych w programie Excel lub Power BI Desktop
* Udostępnianie przy użyciu aplikacji Excel Web App
* Udostępnianie pulpitów nawigacyjnych i współpraca przy użyciu grup usługi Office 365
* Integrowanie zawartości z usługą Microsoft Teams

**Czy do korzystania z usługi Power BI Premium jest potrzebna usługa Power BI Pro?**  
Tak. Usługa Power BI Pro jest wymagana do publikowania raportów, udostępniania pulpitów nawigacyjnych, współpracy w obszarach roboczych oraz wykonywania innych powiązanych działań. Usługa Power BI Pro nie jest wymagana do korzystania z zawartości w pojemności Premium.

**Jaki może być scenariusz współdziałania usług Power BI Pro i Power BI Premium na rzecz umożliwienia organizacji przeprowadzania nowoczesnej analizy biznesowej?**  
W następujących przykładach pokazano, jak klienci mogą sprostać potrzebom w zakresie analizy biznesowej, łącząc usługi Power BI Pro i Power BI Premium.

| Scenariusz 1 | Scenariusz 2 | Scenariusz 3 | Scenariusz 4 |
| --- | --- | --- | --- |
| Wszyscy pracownicy organizacji lub działu muszą zostać wyposażeni w samoobsługowe rozwiązanie analizy biznesowej i mieć możliwość pracy zespołowej — udostępniania pulpitów nawigacyjnych, wykonywania analiz ad hoc i publikowania raportów. | Niektórzy użytkownicy w organizacji lub dziale muszą używać samoobsługowego rozwiązania analizy biznesowej i funkcji pracy zespołowej, a inni korzystają tylko z zawartości analizy biznesowej. | Użytkownicy w organizacji lub dziale muszą używać samoobsługowego rozwiązania analizy biznesowej i funkcji pracy zespołowej oraz korzystają z lokalnych raportów. | W celu przygotowania raportu dział finansowy musi przeanalizować kilka dużych zestawów danych, dlatego potrzebuje nieograniczonej i odizolowanej pojemności, aby aktywnie zarządzać obciążeniami. |
| **Rozwiązanie:**<br/><br/>1. Usługa Power BI Pro dla każdego użytkownika<br/><br/>2. Poszukaj innych zastosowań, dodając usługę Power BI Premium — zobacz dodatkowe scenariusze |**Rozwiązanie:**<br/><br/>1. Usługa Power BI Pro dla użytkowników, którzy wymagają użycia samoobsługowego rozwiązania analizy biznesowej i funkcji pracy zespołowej<br/><br/>2. Dodaj usługę Power BI Premium, aby móc rozpowszechniać zawartość analizy biznesowej wśród użytkowników, którzy tylko z niej korzystają |**Rozwiązanie:**<br/><br/>1. Usługa Power BI Pro dla użytkowników, którzy wymagają użycia samoobsługowego rozwiązania analizy biznesowej i funkcji pracy zespołowej<br/><br/>2. Dodaj usługę Power BI Premium, aby publikować raporty lokalnie i korzystać z właściwych możliwości przejścia do chmury |**Rozwiązanie:**<br/><br/>1. Usługa Power BI Pro dla każdego użytkownika z działu finansowego<br/><br/>2. Dodaj usługę Power BI Premium dla zasobów dedykowanych w chmurze — używaną wyłącznie przez zespół finansowy — aby zapewnić większą skalowalność i wydajność |

**Jaki jest koszt usługi Power BI Premium? Ile jednostek SKU zostanie udostępnionych?**  
Koszt zakupu usługi Power BI Premium zależy od liczby rdzeni wirtualnych. Więcej informacji można znaleźć na [stronie z cennikiem usługi Power BI](https://powerbi.microsoft.com/pricing/). Aby uzyskać więcej informacji na temat węzłów i rdzeni wirtualnych, zobacz [oficjalny dokument firmy Microsoft na temat usługi Power BI Premium](https://aka.ms/pbipremiumwhitepaper). Aby oszacować wymaganą pojemność Premium, skorzystaj z [kalkulatora](https://powerbi.microsoft.com/calculator/).

**Co oznacza „pojemność”?**  
Pojemność to grupowanie co najmniej jednego węzła aprowizowane przez administratora za pośrednictwem portalu administracyjnego pojemności usługi Power BI Premium. Aby uzyskać więcej informacji, zobacz [oficjalny dokument firmy Microsoft na temat usługi Power BI Premium](https://aka.ms/pbipremiumwhitepaper).

**Jak jest rozliczana usługa Power BI Premium?**  
Usługa Power BI Premium obejmuje roczne zobowiązanie pieniężne i jest rozliczana co miesiąc.

**Jak mogę kupić usługę Power BI Premium?**  
Usługa Power BI Premium jest dostępna w centrum administracyjnym usługi Office 365. Aby uzyskać więcej informacji, zobacz [Jak kupić usługę Power BI Premium](service-admin-premium-purchase.md). Aby dowiedzieć się więcej, można również skontaktować się z przedstawicielem firmy Microsoft.

**Jak sprawdzić potrzebną pojemność usługi Power BI Premium?**  
Aby oszacować wymaganą pojemność usługi Power BI Premium, skorzystaj z [kalkulatora kosztów](https://powerbi.microsoft.com/calculator/).

**Czy usługa Power BI Premium jest dostępna z planem E5 usługi Office 365?**  
Usługa Power BI Premium jest dostępna jako dodatek do usługi Power BI Pro. Plan E5 usługi Office 365 zawiera usługę Power BI Pro. Klienci korzystający z planu E5 mogą zakupić usługę Premium jako dodatek do używanych licencji Pro.

**Serwer raportów usługi Power BI — co to jest? Czy usługa Power BI będzie dostępna lokalnie?**

Serwer raportów usługi Power BI to serwer lokalny, który umożliwia wdrażanie i dystrybucję interaktywnych raportów usługi Power BI oraz raportów z podziałem na strony w granicach zapory używanej w organizacji. Serwer raportów usługi Power BI jest dostępny w ramach usługi Power BI Premium lub jako korzyść dla klientów korzystających z programu SQL Server Enterprise Edition i mających umowę Software Assurance. Aby dowiedzieć się więcej, skontaktuj się z przedstawicielem firmy Microsoft.

Usługa Power BI Premium umożliwia wdrożenie w środowisku lokalnym tej samej liczby rdzeni wirtualnych, które dana organizacja aprowizuje w chmurze, za pośrednictwem serwera raportów usługi Power BI. Nie ma potrzeby dzielenia pojemności. Organizacje mogą wybierać między używaniem usługi Power BI w chmurze a przechowywaniem raportów w środowisku lokalnym dzięki serwerowi raportów usługi Power BI (i przejściem do chmury we własnym tempie).

Aby uzyskać więcej informacji, zobacz [Wprowadzenie do serwera raportów usługi Power BI](report-server/get-started.md).

**Następne kroki**

[Co to jest usługa Power BI Premium?](service-premium.md)
[Informacje o wersji usługi Power BI Premium](service-premium-release-notes.md)
[Oficjalny dokument dotyczący usługi Microsoft Power BI Premium](https://aka.ms/pbipremiumwhitepaper)
[Oficjalny dokument dotyczący planowania wdrażania usługi Power BI Enterprise](https://aka.ms/pbienterprisedeploy)
[Aktywacja rozszerzonej wersji próbnej usługi Pro](service-extended-pro-trial.md)
[Power BI Embedded — często zadawane pytania](developer/embedded-faq.md)

Masz więcej pytań? [Zadaj pytanie społeczności usługi Power BI](https://community.powerbi.com/)