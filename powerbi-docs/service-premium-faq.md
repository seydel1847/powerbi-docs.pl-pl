---
title: "Power BI Premium — często zadawane pytania"
description: "Przeglądaj listę często zadawanych pytań i odpowiedzi dotyczących usługi Power BI Premium."
services: powerbi
documentationcenter: 
author: guyinacube
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 09/20/2017
ms.author: asaxton
ms.openlocfilehash: 8764e4ca69d8d7ce7580147c52abe868cd49d2f5
ms.sourcegitcommit: 99cc3b9cb615c2957dde6ca908a51238f129cebb
ms.translationtype: HT
ms.contentlocale: pl-PL
ms.lasthandoff: 11/13/2017
---
# <a name="power-bi-premium-faq"></a>Power BI Premium — często zadawane pytania
Przeglądaj listę często zadawanych pytań i odpowiedzi dotyczących usługi Power BI Premium.

* Jeśli masz inne pytania, [zadaj je społeczności usługi Power BI](http://community.powerbi.com/).
* Nadal masz problem? Odwiedź [stronę pomocy technicznej usługi Power BI](https://powerbi.microsoft.com/support/).
* Możesz też kliknąć ikonę **Skontaktuj się ze mną** ![](media/service-premium-faq/power-bi-contact-me-icon.png) w prawym dolnym rogu okna przeglądarki.

## <a name="power-bi-premium"></a>Power BI Premium
**Power BI Premium — co to jest?**  
Power BI Premium to nowa oferta, oparta na pojemnościach, którą wyróżnia:

* Elastyczne publikowanie raportów w całym przedsiębiorstwie bez nakładania na adresatów wymogu dysponowania osobnymi licencjami.
* Większa skalowalność i wydajność niż w przypadku dedykowanej pojemności w usłudze Power BI.
* Możliwość utrzymywania zasobów analizy biznesowej w środowisku lokalnym za pomocą serwera raportów usługi Power BI.
* Wspólne środowisko interfejsów API, spójny zestaw funkcji oraz dostęp do najnowszych elementów analizy osadzonej.

**Do czego służy usługa Power BI Premium? Jak to działa?**  
Usługa Power BI Premium udostępnia pojemność zapewnianą przez usługę Power BI, przydzieloną na wyłączność do poszczególnych organizacji i obsługiwaną przez dedykowany sprzęt, w pełni zarządzany przez firmę Microsoft. Dana organizacja może zastosować dedykowaną wydajność w całym przedsiębiorstwie lub przypisać ją do wybranych obszarów roboczych na podstawie liczby użytkowników, wymagań wynikających z obciążenia lub innych czynników — i skalować ją w górę lub w dół odpowiednio do potrzeb.

**Czym różni się usługa Power BI Pro od usługi Power BI Premium? Dlaczego korzystanie z usługi Power BI Premium jest konieczne?**  
Model licencjonowania usługi Power BI Premium jest oparty na pojemności, a usługi Power BI Pro — na użytkownikach.

Usługa Power BI Premium udostępnia pojemność zapewnianą przez usługę Power BI, przydzieloną na wyłączność do poszczególnych organizacji i obsługiwaną przez dedykowany sprzęt, w pełni zarządzany przez firmę Microsoft. Pozwala to pozbyć się ograniczeń dotyczących rozmiarów zestawów danych i częstotliwości odświeżania oraz zapewnić obsługę izolacji dzięki dedykowanemu sprzętowi. Usługa Power BI Premium umożliwia również elastyczne publikowanie raportów w całym przedsiębiorstwie bez nakładania na adresatów wymogu dysponowania osobnymi licencjami.

Usługa Power BI Pro jest przeznaczona dla użytkowników, którzy publikują raporty, udostępniają pulpity nawigacyjne, współpracują w obszarach roboczych oraz wykonują inne powiązane działania, na przykład:

* Edytowanie i zapisywanie niestandardowych widoków
* Tworzenie osobistych pulpitów nawigacyjnych (przypinanie do nowego pulpitu nawigacyjnego)
* Analizowanie danych w programie Excel lub Power BI Desktop
* Udostępnianie przy użyciu aplikacji Excel Web App
* Udostępnianie pulpitów nawigacyjnych i współpraca przy użyciu grup usługi Office 365
* Integrowanie zawartości z usługą Microsoft Teams

**Czy do korzystania z usługi Power BI Premium jest potrzebna usługa Power BI Pro?**  
Tak. Usługa Power BI Pro jest wymagana do publikowania raportów, udostępniania pulpitów nawigacyjnych, współpracy w obszarach roboczych oraz wykonywania innych powiązanych działań.

**Jaki będzie koszt usługi Power BI Premium? Ile jednostek SKU zostanie udostępnionych?**  
Koszt usługi Power BI Premium zależy od liczby rdzeni wirtualnych. Więcej informacji można znaleźć na [stronie z cennikiem usługi Power BI](https://powerbi.microsoft.com/pricing/). Aby uzyskać więcej informacji na temat węzłów i rdzeni wirtualnych, zobacz [oficjalny dokument firmy Microsoft na temat usługi Power BI Premium](https://aka.ms/pbipremiumwhitepaper). Aby oszacować wymaganą pojemność Premium, skorzystaj z [kalkulatora](https://powerbi.microsoft.com/calculator/).

**Co oznacza „pojemność”?**  
„Pojemność” oznacza nazwaną pojemność aprowizowaną przez administratora za pośrednictwem portalu administratora pojemności usługi Power BI Premium. Pojemność to grupa składająca się z co najmniej jednego węzła. Aby uzyskać więcej informacji, zobacz [oficjalny dokument firmy Microsoft na temat usługi Power BI Premium](https://aka.ms/pbipremiumwhitepaper).

**Jak jest rozliczana usługa Power BI Premium?**  
Usługa Power BI Premium obejmuje roczne zobowiązanie pieniężne i jest rozliczana co miesiąc.

**Jak można kupić usługę Power BI Premium?**  
Usługa Power BI Premium jest dostępna jako dodatek do usługi Power BI Pro. Można ją włączyć w Centrum administracyjnym usługi O365. Aby uzyskać więcej informacji, zobacz [Jak kupić usługę Power BI Premium](service-admin-premium-purchase.md). Aby dowiedzieć się więcej, można również skontaktować się z przedstawicielem firmy Microsoft.

**Jak sprawdzić potrzebną pojemność usługi Power BI Premium?**  
Aby oszacować wymaganą pojemność usługi Power BI Premium, skorzystaj z [kalkulatora kosztów](https://powerbi.microsoft.com/calculator/).

**Kiedy będzie dostępna usługa Power BI Premium? Czy będzie dostępna we wszystkich obszarach geograficznych?**  
Usługa Power BI Premium zostanie wprowadzona pod koniec drugiego kwartału 2017 r. i będzie ogólnie dostępna we wszystkich regionach geograficznych aktualnie obsługiwanych przez usługę Power BI.

**Czy w chwili wydania usługa Power BI Premium będzie spełniać wymagania zgodności z przepisami i mieć certyfikację zgodności? Jak wygląda kwestia chmur krajowych?**  
Usługa Power BI Premium zostanie wprowadzona pod koniec drugiego kwartału 2017 r. i będzie ogólnie dostępna we wszystkich regionach geograficznych aktualnie obsługiwanych przez usługę Power BI. Chmury krajowe — w szczególności dla Niemiec, Chin i instytucji amerykańskiej administracji państwowej — mają zostać udostępnione w trzecim kwartale 2017 r. Gdy usługa Power BI Premium stanie się ogólnie dostępna, będzie spełniać standardy usługi Power BI w zakresie certyfikacji i zgodności z przepisami.

**Czy usługa Power BI Premium jest dostępna z planem E5 usługi Office 365?**  
Usługa Power BI Premium jest dostępna jako dodatek do usługi Power BI Pro. Plan E5 usługi Office 365 zawiera usługę Power BI Pro. Klienci korzystający z planu E5 mogą zakupić usługę Premium jako dodatek do używanych licencji Pro.

**Jaki może być scenariusz współdziałania usług Power BI Pro i Power BI Premium na rzecz umożliwienia organizacji przeprowadzania nowoczesnej analizy biznesowej?**  
W następujących przykładach pokazano, jak klienci mogą sprostać potrzebom w zakresie analizy biznesowej, łącząc usługi Power BI Pro i Power BI Premium.

| Scenariusz 1 | Scenariusz 2 | Scenariusz 3 | Scenariusz 4 |
| --- | --- | --- | --- |
| Wszyscy pracownicy organizacji/działu muszą zostać wyposażeni w samoobsługowe rozwiązanie analizy biznesowej i mieć możliwość pracy zespołowej — udostępniania pulpitów nawigacyjnych, wykonywania analiz ad hoc i publikowania raportów |Niektórzy użytkownicy w organizacji/dziale muszą używać samoobsługowego rozwiązania analizy biznesowej i funkcji pracy zespołowej, a inni korzystają tylko z zawartości analizy biznesowej |Użytkownicy w organizacji/dziale muszą używać samoobsługowego rozwiązania analizy biznesowej i funkcji pracy zespołowej oraz korzystają z lokalnych raportów |W celu przygotowania raportu dział finansowy musi przeanalizować kilka dużych zestawów danych, dlatego potrzebuje nieograniczonej i odizolowanej pojemności, aby aktywnie zarządzać obciążeniami |
| **Rozwiązanie:**<br/><br/>1. Usługa Power BI Pro dla każdego użytkownika<br/><br/>2. Poszukaj innych zastosowań usługi Power BI Premium — zobacz dodatkowe scenariusze |**Rozwiązanie:**<br/><br/>1. Usługa Power BI Pro dla użytkowników korzystających z samoobsługowego rozwiązania analizy biznesowej i funkcji pracy zespołowej<br/><br/>2. Dodaj usługę Power BI Premium, aby móc rozpowszechniać zawartość analizy biznesowej wśród użytkowników, którzy tylko z niej korzystają |**Rozwiązanie:**<br/><br/>1. Usługa Power BI Pro dla użytkowników korzystających z samoobsługowego rozwiązania analizy biznesowej i funkcji pracy zespołowej<br/><br/>2. Dodaj usługę Power BI Premium, aby publikować raporty lokalnie i korzystać z możliwości przejścia do chmury we własnym tempie |**Rozwiązanie:**<br/><br/>1. Usługa Power BI Pro dla każdego użytkownika z działu finansowego<br/><br/>2. Dodaj usługę Power BI Premium dla zasobów dedykowanych w chmurze — używaną wyłącznie przez zespół finansowy — aby zapewnić większą skalowalność i wydajność |

**Serwer raportów usługi Power BI — co to jest? Czy usługa Power BI będzie dostępna lokalnie?**  
Serwer raportów usługi Power BI — składnik usługi Power BI Premium — jest zgodny z raportami usług SQL Server Reporting Services. Pozwala to wdrażać i rozpowszechniać interaktywne raporty usługi Power BI i raporty z podziałem na strony — lokalnie, w granicach zapory używanej w organizacji. Organizacje mogą wybierać między używaniem usługi Power BI w chmurze a przechowywaniem raportów w środowisku lokalnym dzięki serwerowi raportów usługi Power BI (i przejściem do chmury we własnym tempie).

Funkcje usługi Power BI, takie jak pulpity nawigacyjne odświeżane w czasie rzeczywistym lub zapytania w języku naturalnym, nie są dostępne w ramach serwera raportów usługi Power BI. 

Aby uzyskać więcej informacji na temat serwera raportów usługi Power BI, zobacz [Wprowadzenie do serwera raportów usługi Power BI](report-server/get-started.md).

**Czy serwer raportów usługi Power BI to udostępniona przez firmę Microsoft funkcja o nazwie Raporty usługi Power BI dla usług SSRS (wersja Technical Preview)? Dlaczego funkcja ta — należąca wcześniej do języka SQL — jest obecnie składnikiem usługi Power BI?**  
Serwer raportów usługi Power BI — składnik usługi Power BI Premium — jest zgodny z raportami usług SQL Server Reporting Services. Pozwala to wdrażać i rozpowszechniać interaktywne raporty usługi Power BI i raporty z podziałem na strony — lokalnie, w granicach zapory używanej w organizacji.

W zawiadomieniu dotyczącym usługi Power BI Premium po raz pierwszy podano informacje na temat wprowadzenia tej funkcji na rynek.

Aby uzyskać więcej informacji na temat serwera raportów usługi Power BI, zobacz [Wprowadzenie do serwera raportów usługi Power BI](report-server/get-started.md).

**Co to są aplikacje Power BI?**  
Pakiety zawartości są obecnie przekształcane w aplikacje Power BI w celu usprawnienia odnajdywania i eksplorowania szczegółowych informacji w skali przedsiębiorstwa. Aplikacje Power BI są już dostępne i ułatwiają udostępnianie pulpitów nawigacyjnych i raportów określonym osobom lub grupom oraz ich wdrażanie w całej organizacji. Użytkownicy biznesowi mogą łatwo zainstalować te automatycznie aktualizowane oraz łatwe w obsłudze aplikacje i korzystać z zawartości dostępnej w jednym miejscu. 

Aby uzyskać więcej informacji o aplikacjach, zobacz [Czym są aplikacje w usłudze Power BI?](service-install-use-apps.md)

**Czy w związku z wprowadzeniem usługi Power BI Premium zostanie zmieniona usługa Power BI Pro, wersja bezpłatna usługi Power BI, program Power BI Desktop lub inne produkty?**  
Aktualnie ujednolicamy funkcjonalność usługi Power BI Pro oraz wersji bezpłatnej usługi. Wersja bezpłatna usługi jest przeznaczona do użytku osobistego, a usługa Power BI Pro — do pracy zespołowej. Z otrzymanych przez nas opinii wynika, że różnice funkcjonalne między nimi są mylące dla użytkowników. W przyszłości rozszerzymy wersję bezpłatną usługi i wprowadzimy w niej zestaw funkcji z usługi Power BI Pro, ale udostępnianie i współpraca będą dostępne tylko dla użytkowników usługi Power BI Pro.

Użytkownicy wersji bezpłatnej usługi Power BI będą mieć dostęp do wszystkich źródeł danych, wyższe limity przestrzeni dyskowej obszaru roboczego, a także wyższą częstotliwość odświeżania i przesyłania strumieniowego. Zmiany te zostaną wprowadzone 1 czerwca 2017 r. Aby uzyskać więcej informacji, zobacz [Rejestracja samoobsługowa w usłudze Power BI](service-self-service-signup-for-power-bi.md). Program Power BI Desktop pozostanie bezpłatny.

Aby uzyskać informacje dotyczące rozszerzonej wersji próbnej Pro, zobacz [Aktywacja rozszerzonej wersji próbnej Pro](service-extended-pro-trial.md).

## <a name="power-bi-free"></a>Wersja bezpłatna usługi Power BI
**Jakie funkcje zostaną dodane do bezpłatnej usługi?**  
Począwszy od 1 czerwca 2017 r., bezpłatna wersja usługi będzie udostępniać te same funkcje co usługa Power BI Pro, z wyjątkiem udostępniania, współpracy i dystrybucji na poziomie przedsiębiorstwa. Obejmuje to ten sam limit obszaru roboczego wynoszący 10 GB, maksymalnie 8 zaplanowanych odświeżeń zestawów danych dziennie oraz maksymalną szybkość transmisji strumieniowej danych równą 1 M/godz. Dotyczy to również dostępu do wszystkich źródeł danych, w tym źródeł dostępnych za pośrednictwem lokalnej bramy danych.

**Które funkcje usługi Power BI Pro nie są dostępne w wersji bezpłatnej usługi?**  
Oto funkcje dostępne tylko w usłudze Power BI Pro: udostępnianie pulpitów nawigacyjnych w sieciach równorzędnych, obszary robocze aplikacji (wcześniej nazywane obszarami roboczymi grup), analizy w programie Excel i aplikacjach usługi Power BI (chyba że są obsługiwane przez pojemność Premium).

**Kiedy zaczną obowiązywać zmiany?**  
Zmiany w wersji bezpłatnej usługi zaczną obowiązywać 1 czerwca 2017 r.

**Jak zostaną powiadomieni użytkownicy, których dotyczą te zmiany?**  
Aktywni użytkownicy wersji bezpłatnej usługi, których dotyczą te zmiany, 1 czerwca 2017 r. otrzymają wiadomość e-mail od firmy Microsoft. Ponadto od 3 maja 2017 r. będą oni otrzymywać powiadomienia podczas logowania się do usługi Power BI.

Dotychczasowi użytkownicy bezpłatnej usługi, którzy byli aktywni w okresie poprzedzającego roku, będą uprawnieni do skorzystania z bezpłatnej, 12-miesięcznej rozszerzonej wersji próbnej usługi Power BI Pro. Oferta obejmuje pełny zestaw funkcji usługi Power BI Pro, aby umożliwić użytkownikom zapoznanie się ze sposobami korzystania z usługi. Aby uzyskać informacje dotyczące rozszerzonej wersji próbnej Pro, zobacz [Aktywacja rozszerzonej wersji próbnej Pro](service-extended-pro-trial.md).

**Czy użytkownicy utracą wtedy dostęp do swojej zawartości (pulpitów nawigacyjnych lub raportów)?**  
Nie. Nie nastąpi utrata dostępu do zawartości przekazanej do usługi Power BI. Zawartość udostępniona innym osobom może nie być dostępna dla adresatów 1 czerwca 2017 r. Analogicznie, tego dnia mogą oni utracić dostęp do zawartości udostępnionej im przez inne osoby.

Dotychczasowi użytkownicy bezpłatnej usługi, którzy byli aktywni w okresie poprzedzającego roku, będą uprawnieni do skorzystania z bezpłatnej, 12-miesięcznej rozszerzonej wersji próbnej usługi Power BI Pro. Oferta obejmuje pełny zestaw funkcji usługi Power BI Pro, aby umożliwić użytkownikom zapoznanie się ze sposobami korzystania z usługi. Aby uzyskać informacje dotyczące rozszerzonej wersji próbnej Pro, zobacz [Aktywacja rozszerzonej wersji próbnej Pro](service-extended-pro-trial.md).

**Jak użytkownicy mogą sprawdzić, czy są uprawnieni do skorzystania z rozszerzonej wersji próbnej usługi Power BI Pro?**  
Należy zapoznać się z [warunkami i postanowieniami](https://aka.ms/power-bi-trial) rozszerzonej wersji próbnej Pro.

Aby uzyskać informacje dotyczące rozszerzonej wersji próbnej Pro, zobacz [Aktywacja rozszerzonej wersji próbnej Pro](service-extended-pro-trial.md).

**Co powinni zrobić użytkownicy, którzy nie są uprawnieni do skorzystania z rozszerzonej wersji próbnej usługi Power BI Pro?**  
Należy przejść [tutaj](https://app.powerbi.com/signupredirect?pbi_source=web), aby utworzyć konto w standardowej, 60-dniowej wersji próbnej usługi Power BI Pro.

**Czy wprowadzenie usługi Power BI Premium spowoduje zmianę funkcji oferowanych przez bezpłatną usługę?**  
Użytkownicy bezpłatnej usługi z dostępem do dedykowanej pojemności w usłudze Power BI Premium będą mogli odbierać zawartość wysyłaną przez użytkowników usługi Power BI Pro za pośrednictwem opublikowanych aplikacji.

## <a name="power-bi-pro"></a>Power BI Pro
**Co zmienia się w usłudze Power BI Pro?**  
W usłudze Power BI Pro nie są wprowadzane żadne zmiany.

**Czy usługa Power BI Pro jest wciąż dostępna w planie E5 usługi Office 365?**  
Tak. Usługa Power BI Pro nadal będzie dostępna w planie E5 usługi Office 365.

**Czy jest dostępna opcja zwrotu licencji usługi Power BI Pro w przypadku przełączenia się na usługę Power BI Premium?**  
Nie. Power BI Premium jest dodatkiem do usługi Power BI Pro, dlatego usługa Premium wymaga licencji Pro.

**Dlaczego usługa Power BI Pro jest konieczna? Czy nie można po prostu kupić usługi Power BI Premium?**  
Model licencjonowania usługi Power BI Premium jest oparty na pojemności, a usługi Power BI Pro — na użytkownikach. Usługa Power BI Pro umożliwia szybkie i łatwe wykonywanie samoobsługowych analiz i jest przeznaczona dla użytkowników korzystających z funkcji współpracy, udostępniania pulpitów nawigacyjnych, analiz ad hoc i publikowania raportów. Mogą to być takie działania, jak:

* Edytowanie i zapisywanie niestandardowych widoków
* Tworzenie osobistych pulpitów nawigacyjnych (przypinanie do nowego pulpitu nawigacyjnego)
* Analizowanie danych w programie Excel lub Power BI Desktop
* Udostępnianie i wyświetlanie skoroszytów programu Excel z obsługą aplikacji Excel Web App
* Udostępnianie pulpitów nawigacyjnych i współpraca przy użyciu grup usługi Office 365
* Integrowanie zawartości z usługą Microsoft Teams

## <a name="power-bi-embedded"></a>Power BI Embedded
**Co zostało zmienione w usłudze Power BI Embedded?**  
W związku z wprowadzeniem usługi Power BI Premium łączymy usługi Power BI Embedded i Power BI, aby zapewnić wspólne środowisko interfejsów API, spójny zestaw funkcji oraz dostęp do najnowszych elementów. Od teraz zalecamy osobom zainteresowanym osadzaniem usługi Power BI w swoich aplikacjach rozpoczęcie pracy z programem Power BI Desktop, a następnie przejście do wdrożenia usługi Power BI Premium.

**Jakie korzyści zapewnia usługa Power BI Premium w zakresie osadzania funkcji analitycznych w aplikacjach?**  
Power BI Premium to usługa oparta na pojemności, która działa na dedykowanym sprzęcie i jest w pełni zarządzana przez firmę Microsoft jako część usługi Power BI. W zakresie cyklu życia aplikacji usługa Power BI Premium zapewnia nowe zalety, takie jak elastyczne zarządzanie przewidywalnymi kosztami, usprawnione zarządzanie zawartością przez deweloperów i pełna dostępność funkcji usługi Power BI w scenariuszach osadzonych.

**Czy należy przeprowadzić migrację używanej aplikacji, utworzonej za pomocą usługi Power BI Embedded?**  
Usługa Power BI Embedded będzie nadal dostępna dla istniejących aplikacji zgodnie z następującym harmonogramem:

| Umowa licencyjna | Dostępność usługi Power BI Embedded |
| --- | --- |
| Enterprise Agreement |Do momentu wygaśnięcia bieżącej umowy |
| Plany Direct i dostawcy CSP |Rok od opublikowania usługi Power BI Premium w wersji ogólnie dostępnej |

Należy zastanowić się nad przeprowadzeniem migracji używanego rozwiązania osadzonej analizy do usługi Power BI Premium. Aby uzyskać więcej informacji, zobacz [Jak migrować zawartość kolekcji obszarów roboczych usługi Power BI Embedded do usługi Power BI](developer/migrate-from-powerbi-embedded.md).

**Jak przeprowadzić migrację używanej aplikacji, utworzonej za pomocą usługi Power BI Embedded?**  
Wskazówki dotyczące migrowania aplikacji można znaleźć w [dokumentacji migracji](developer/migrate-from-powerbi-embedded.md).

**Czy firma Microsoft wycofuje się z zobowiązania dotyczącego wersji bezpłatnej usługi Power BI Embedded?**  
W poprzednim modelu udostępnialiśmy ograniczoną liczbę sesji na potrzeby tworzenia i testowania. W nowym scenariuszu klienci nadal będą mogli korzystać z opcji umożliwiających bezpłatne rozpoczęcie tworzenia i testowania zgodnie z potrzebami w celu przygotowania aplikacji do wdrożenia produkcyjnego. Klienci będą mogli korzystać z dwumiesięcznej wersji próbnej usługi Power BI Pro umożliwiającej rozpoczęcie tworzenia i testowania. Narzędzie Power BI Desktop służące do eksplorowania danych i tworzenia raportów nadal będzie dostępne bezpłatnie.

**Czy usługa Power BI Embedded wciąż należy do platformy Azure? Gdzie należy zakupić i aprowizować usługę Power BI Embedded oraz nią zarządzać?**  
Usługa Power BI Embedded jest aktualnie łączona z usługą Power BI, dlatego od tej pory będzie ją można kupić i aprowizować jak usługę Power BI. Dotyczy to również zarządzania usługą Power BI Embedded. W celu uzyskania szczegółowych informacji zobacz [Osadzanie przy użyciu usługi Power BI](developer/embedding.md).

## <a name="power-bi-desktop"></a>Power BI Desktop
**Jakie zmiany zostaną wprowadzone w programie Power BI Desktop?**  
W programie Power BI Desktop nie zostaną wprowadzone żadne zmiany.

## <a name="power-bi-report-server"></a>Serwer raportów usługi Power BI
**Dlaczego serwer raportów usługi Power BI nie jest sprzedawany jako oddzielny produkt, lecz został dołączony do usługi Power BI Premium?**  
Usługa Power BI Premium wprowadza możliwość utrzymywania zasobów analizy biznesowej w środowisku lokalnym za pomocą serwera raportów usługi Power BI. Serwer raportów usługi Power BI to serwer lokalny, który umożliwia wdrażanie i dystrybucję interaktywnych raportów usługi Power BI oraz raportów z podziałem na strony w granicach zapory używanej w organizacji. Serwer raportów usługi Power BI — składnik usługi Power BI Premium — umożliwia wdrożenie w środowisku lokalnym tej samej liczby rdzeni wirtualnych, które dana organizacja aprowizuje w chmurze, bez konieczności dzielenia pojemności. Organizacje mogą wybierać między używaniem usługi Power BI w chmurze a przechowywaniem raportów w środowisku lokalnym dzięki serwerowi raportów usługi Power BI (i przejściem do chmury we własnym tempie).

Aby uzyskać więcej informacji, zobacz [Wprowadzenie do serwera raportów usługi Power BI](report-server/get-started.md).

**Jak klienci mogą uzyskać dostęp do serwera raportów usługi Power BI?**  
Serwer raportów usługi Power BI jest dostępny w ramach usługi Power BI Premium lub jako świadczenie dla klientów korzystających z programu SQL Server EE i mających umowę SA. Aby dowiedzieć się więcej, skontaktuj się z przedstawicielem firmy Microsoft.

**Dlaczego serwer raportów usługi Power BI nie jest dostępny jako świadczenie dla klientów korzystających z programu SQL Server Standard lub Enterprise Edition?**  
Serwer raportów usługi Power BI jest dostępny dla klientów korzystających z programu SQL Server EE i mających licencje EE + SA. Jest również dostępny po zakupie usługi Power BI Premium. Power BI jest usługą SaaS, a serwer raportów usługi Power BI jest objęty tym samym modelem dostarczania opartym na subskrypcji.

## <a name="next-steps"></a>Następne kroki
[Power BI Premium — co to jest?](service-premium.md)  
[Informacje o wersji usługi Power BI Premium](service-premium-release-notes.md)  
[Oficjalny dokument firmy Microsoft na temat usługi Power BI Premium](https://aka.ms/pbipremiumwhitepaper)  
[Oficjalny dokument dotyczący planowania wdrożenia usługi Power BI Enterprise](https://aka.ms/pbienterprisedeploy)  
[Aktywacja rozszerzonej wersji próbnej Pro](service-extended-pro-trial.md)  

Masz więcej pytań? [Zadaj pytanie społeczności usługi Power BI](https://community.powerbi.com/)

