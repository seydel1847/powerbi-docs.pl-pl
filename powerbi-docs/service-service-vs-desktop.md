---
title: Porównanie programu Power BI Desktop i usługi Power BI
description: Power BI Desktop to kompletne narzędzie do tworzenia raportów i analiz danych. Usługa Power BI to oparta na chmurze usługa online służąca do wprowadzania drobnych zmian w raportach oraz współpracy w ramach zespołów i przedsiębiorstw.
author: maggiesMSFT
manager: kfile
ms.reviewer: ''
featuredvideoid: IkJda4O7oGs
ms.service: powerbi
ms.subservice: powerbi-service
ms.topic: conceptual
ms.date: 12/21/2018
ms.author: maggies
LocalizationGroup: Reports
ms.openlocfilehash: 4e3b465648d5b827d1ed53550207879f555c38f9
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: pl-PL
ms.lasthandoff: 01/15/2019
ms.locfileid: "54284109"
---
# <a name="comparing-power-bi-desktop-and-the-power-bi-service"></a>Porównanie programu Power BI Desktop i usługi Power BI

Na diagramie Venna porównującym program Power BI Desktop z usługą Power BI środkowy obszar pokazałby funkcje dostępne w nich obu. Niektóre zadania możesz wykonywać zarówno w programie Power BI Desktop, jak i w usłudze. Jednak po dwóch stronach diagramu Venna znajdują się funkcje unikatowe dla aplikacji i usługi.  

![Diagram Venna dla programu Power BI Desktop i usługi](media/service-service-vs-desktop/power-bi-venn-desktop-service.png)

**Power BI Desktop** to kompletne narzędzie do tworzenia raportów i analiz danych. Po zainstalowaniu bezpłatnej aplikacji na komputerze lokalnym możesz nawiązać połączenie z wieloma różnymi źródłami danych i połączyć je w model danych (jest to często nazywane modelowaniem). [Przewodnik Wprowadzenie do programu Power BI Desktop](desktop-getting-started.md) prowadzi przez ten proces.

**Usługa Power BI** to oparta na chmurze usługa online służąca do wprowadzania drobnych zmian w raportach oraz współpracy w ramach zespołów i przedsiębiorstw. W usłudze Power BI również możesz nawiązywać połączenia ze źródłami danych, ale modelowanie jest ograniczone. 

Większość projektantów raportów, którzy pracują przy projektach obejmujących analizę biznesową, używa programu **Power BI Desktop** do tworzenia raportów, a następnie udostępnia te raporty innym za pomocą **usługi Power BI**.

## <a name="report-editing"></a>Edytowanie raportów

Zarówno w aplikacji, jak i w usłudze można tworzyć i edytować *raporty*. Raport może zawierać jedną lub wiele stron z wizualizacjami i kolekcjami wizualizacji. Aby usprawnić nawigację w raportach, możesz dodawać zakładki, przyciski, filtry i przeglądanie szczegółowe.

![Edytowanie raportu w programie Power BI Desktop lub w usłudze](media/service-service-vs-desktop/power-bi-editing-desktop-service.png)

Edytory raportów w programie Power BI Desktop i usłudze są do siebie podobne. Składają się z trzech sekcji:  

1. Górne paski nawigacyjne — inne w programie Power BI Desktop i usłudze    
2. Kanwa raportu     
3. Okienka **Pola**, **Wizualizacje** i **Filtry**

W tym wideo pokazano edytor raportów w programie Power BI Desktop. 

<iframe width="560" height="315" src="https://www.youtube.com/embed/IkJda4O7oGs" frameborder="0" allowfullscreen></iframe>

## <a name="collaborating-in-the-power-bi-service"></a>Współpraca w usłudze Power BI

Po utworzeniu raportów możesz je zapisać w *obszarze roboczym* **usługi Power BI**, w którym współpracujesz z innymi osobami. Na podstawie tych raportów tworzysz *pulpity nawigacyjne*. Następnie udostępniasz te pulpity nawigacyjne i raporty użytkownikom raportów w organizacji i poza nią. Użytkownicy raportów wyświetlają je w usłudze Power BI w [Widoku do czytania](consumer/end-user-reading-view.md), a nie Widoku do edycji. Nie mają oni dostępu do wszystkich funkcji dostępnych dla twórców raportów. 

## <a name="next-steps"></a>Następne kroki

[Co to jest Power BI Desktop?](desktop-what-is-desktop.md)

[Tworzenie raportu w usłudze Power BI](service-report-create-new.md)

[Podstawowe pojęcia dla projektantów raportów](service-basic-concepts.md)

Masz więcej pytań? [Odwiedź społeczność usługi Power BI](http://community.powerbi.com/)

