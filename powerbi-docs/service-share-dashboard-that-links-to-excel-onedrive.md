---
title: "Udostępnianie pulpitu nawigacyjnego połączonego z plikiem programu Excel w usłudze OneDrive — Power BI"
description: "Przeczytaj więcej informacji na temat udostępniania pulpitów nawigacyjnych połączonych ze skoroszytem programu Excel w usłudze OneDrive dla Firm z kafelkami przypiętymi z tego skoroszytu."
services: powerbi
documentationcenter: 
author: maggiesMSFT
manager: kfile
backup: ajayan
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 10/12/2017
ms.author: maggies
ms.openlocfilehash: 8d158ca4e8a99747fca28426a4c2b58d12ffbc3e
ms.sourcegitcommit: 284b09d579d601e754a05fba2a4025723724f8eb
ms.translationtype: HT
ms.contentlocale: pl-PL
ms.lasthandoff: 11/15/2017
---
# <a name="share-a-power-bi-dashboard-that-links-to-an-excel-file-in-onedrive"></a>Udostępnianie pulpitu nawigacyjnego usługi Power BI prowadzącego do pliku programu Excel w usłudze OneDrive
W usłudze Power BI możesz [nawiązać połączenie ze skoroszytami programu Excel w usłudze OneDrive dla Firm](service-excel-workbook-files.md) i przypiąć kafelki do pulpitu nawigacyjnego z tego skoroszytu. Podczas udostępniania tego pulpitu nawigacyjnego lub tworzenia pakietu zawartości obejmującego ten pulpit nawigacyjny:

* Twoi współpracownicy mogą wyświetlić kafelki bez uprawnień do samego skoroszytu. Dzięki temu możesz utworzyć pakiet zawartości i mieć pewność, że współpracownicy będą w stanie wyświetlić kafelki utworzone na podstawie skoroszytu programu Excel w usłudze OneDrive.
* Kliknięcie kafelka spowoduje otworzenie skoroszytu w usłudze Power BI. Skoroszyt zostanie otworzony tylko wtedy, gdy współpracownicy będą mieć co najmniej [uprawnienia do odczytu](https://support.office.com/en-us/article/Share-documents-or-folders-in-Office-365-1fe37332-0f9a-4719-970e-d2578da4941c) do skoroszytu w usłudze OneDrive dla Firm.

## <a name="share-a-dashboard-that-contains-workbook-tiles"></a>Udostępnianie pulpitu nawigacyjnego zawierającego kafelki skoroszytu
Aby udostępnić pulpit nawigacyjny z linkiem do skoroszytu programu Excel w usłudze OneDrive dla Firm, zobacz [Udostępnianie pulpitu nawigacyjnego](service-share-dashboards.md). Różnica polega na tym, że masz opcję zmodyfikowania uprawnień dla połączonego skoroszytu programu Excel przed jego udostępnieniem.

  ![Okno dialogowe udostępniania pulpitu nawigacyjnego](media/service-share-dashboard-that-links-to-excel-onedrive/pbi_share_workbk.png)

1. Wprowadź adresy e-mail współpracowników.
2. Aby umożliwić współpracownikom wyświetlanie skoroszytu programu Excel z poziomu usługi Power BI, wybierz opcję **Przejdź do usługi OneDrive dla Firm, aby ustawić uprawnienia skoroszytu**.
3. W usłudze OneDrive [zmodyfikuj uprawnienia](https://support.office.com/en-US/article/Share-files-and-folders-and-change-permissions-9fcc2f7d-de0c-4cec-93b0-a82024800c07) zgodnie z potrzebami.
4. Wybierz pozycję **Udostępnij**.

>[!NOTE]
>Współpracownicy nie będą mogli przypiąć dodatkowych kafelków z tego skoroszytu lub wprowadzić zmian w skoroszycie programu Excel z poziomu usługi Power BI.
> 
> 

## <a name="create-an-organizational-content-pack-with-a-dashboard-that-contains-workbook-tiles"></a>Tworzenie organizacyjnego pakietu zawartości z pulpitem nawigacyjnym zawierającym kafelki skoroszytu
Podczas [publikowania pakietu zawartości](service-organizational-content-pack-create-and-publish.md) zapewnia się dostęp dla poszczególnych współpracowników lub grup. Podczas publikowania pakietu zawartości obejmującego linki skoroszytu masz opcję zmodyfikowania uprawnień dla połączonego skoroszytu programu Excel przed jego opublikowaniem.

1. Na ekranie **Tworzenie pakietu zawartości** wprowadź adresy e-mail, nadaj pakietowi zawartości tytuł i opis oraz przekaż obraz.
2. Wybierz pulpit nawigacyjny i/lub raport połączony ze skoroszytem programu Excel w usłudze OneDrive dla Firm.
   
    ![Skoroszyt programu Excel w pakiecie zawartości](media/service-share-dashboard-that-links-to-excel-onedrive/pbi_contpack_workbk.png)
3. Wybierz opcję **Przejdź do usługi OneDrive dla Firm, aby ustawić uprawnienia skoroszytu**.
4. W usłudze OneDrive [zmodyfikuj uprawnienia](https://support.office.com/en-US/article/Share-files-and-folders-and-change-permissions-9fcc2f7d-de0c-4cec-93b0-a82024800c07) zgodnie z potrzebami.
5. Wybierz polecenie **Publikuj**.

## <a name="share-a-dashboard-from-a-power-bi-workspace"></a>Udostępnianie pulpitu nawigacyjnego z obszaru roboczego usługi Power BI
Udostępnianie pulpitu nawigacyjnego z obszaru roboczego usługi Power BI jest podobne do udostępniania pulpitu nawigacyjnego z własnego obszaru roboczego, poza tym, że pliki są zlokalizowane w witrynie obszaru roboczego usługi Office 365, a nie na prywatnym koncie usługi OneDrive dla Firm. Zmodyfikuj uprawnienia skoroszytu programu Excel przed udostępnieniem pulpitu nawigacyjnego osobom spoza obszaru roboczego.

![Udostępnianie z poziomu usługi OneDrive](media/service-share-dashboard-that-links-to-excel-onedrive/pbi_onedriveshare.png)

## <a name="next-steps"></a>Następne kroki
* [Przypinanie kafelka do pulpitu nawigacyjnego usługi Power BI z programu Excel](service-dashboard-pin-tile-from-excel.md)
* [Power BI — podstawowe pojęcia](service-basic-concepts.md)
* Masz więcej pytań? [Odwiedź społeczność usługi Power BI](http://community.powerbi.com/)

