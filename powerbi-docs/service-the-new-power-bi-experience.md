---
title: "Poruszanie się po usłudze Power BI"
description: "Omówienie środowiska nawigacji usługi Power BI"
services: powerbi
documentationcenter: 
author: mihart
manager: kfile
backup: 
editor: 
featuredvideoid: G26dr2PsEpk
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 09/28/2017
ms.author: mihart
ms.openlocfilehash: a876b770d52bb114eaff0f299ce1683119b86cd8
ms.sourcegitcommit: f2b38777ca74c28f81b25e2f739e4835a0ffa75d
ms.translationtype: HT
ms.contentlocale: pl-PL
ms.lasthandoff: 11/17/2017
---
# <a name="getting-around-in-power-bi-service"></a>Poruszanie się po usłudze Power BI

Jeśli korzystasz już od jakiegoś czasu z usługi Power BI, z pewnością nie umknęły Ci istotne zmiany wprowadzone w interfejsie użytkownika.  Większość tych zmian ma wpływ na sposób organizowania zawartości (pulpitów nawigacyjnych, raportów, zestawów danych) i na ścieżki (kliknięcia), które należy przejść w celu wykonywania zadań dotyczących tej zawartości. 

![](media/service-the-new-power-bi-experience/power-bi-navbar-bigger.png)

## <a name="how-do-i"></a>Jak to zrobić...
Dla osób, które znają poprzedni interfejs użytkownika usługi Power BI, przygotowaliśmy przewodnik pomocny w zapoznaniu się z odpowiednimi procedurami w nowym interfejsie. Przyswojenie nowych nawyków może na początku sprawić pewien kłopot, ale z czasem korzystanie z nowego układu pozwoli znacznie oszczędzić czas. 

**Krótki przewodnik**

| Akcja | Nowa (bieżąca) ścieżka |
| --- | --- | --- |
| Dodanie pulpitu nawigacyjnego do ulubionych |Obszar roboczy > Pulpity nawigacyjne > wybierz ikonę gwiazdki, aby zmieniła kolor na żółty |
| Wyświetlenie listy ulubionych pulpitów nawigacyjnych |Wybierz pozycję **Ulubione** w lewym okienku nawigacji |
| Wyświetlenie listy ostatnio odwiedzonych pulpitów nawigacyjnych i raportów |Wybierz pozycję **Ostatnie** w lewym okienku nawigacji |
| Wyświetlenie listy pulpitów nawigacyjnych, które zostały Ci udostępnione |Wybierz pozycję **Udostępnione mi** w lewym okienku nawigacji |
| Udostępnianie pulpitu nawigacyjnego |Otwórz pulpit nawigacyjny i wybierz pozycję **Udostępnij** lub utwórz i opublikuj aplikację |
| Usunięcie pulpitu nawigacyjnego |Mój obszar roboczy > Pulpity nawigacyjne > ikona kosza na śmieci |
| Usunięcie raportu |Mój obszar roboczy > Raporty > ikona kosza na śmieci |
| Usunięcie zestawu danych |Mój obszar roboczy > Zestawy danych > ... > Usuń |
| Otwarcie pulpitu nawigacyjnego |Obszar roboczy > Pulpity nawigacyjne > wybierz nazwę pulpitu nawigacyjnego |
| Otwarcie raportu |Obszar roboczy > Raporty > wybierz nazwę raportu |
| Otwarcie zestawu danych |Obszar roboczy > Zestawy danych > wybierz nazwę zestawu danych |
| Utworzenie pulpitu nawigacyjnego |Na górnym pasku nawigacyjnym wybierz pozycję Utwórz > Pulpit nawigacyjny |
| Utworzenie raportu |Na górnym pasku nawigacyjnym wybierz pozycję Utwórz > Raport |
| Utworzenie zestawu danych |Na górnym pasku nawigacyjnym wybierz pozycję Utwórz > Zestaw danych |
| Utworzenie aplikacji |Obszary robocze > Utwórz obszar roboczy aplikacji |
| Wyświetlenie listy wszystkich pulpitów nawigacyjnych, raportów i zestawów danych, których jesteś właścicielem |Obszary robocze > Mój obszar roboczy |

## <a name="why-did-we-change-the-navigation-experience-for-power-bi-service"></a>Dlaczego zmieniliśmy środowisko nawigacji w usłudze Power BI?
* uproszczenie list pulpitów nawigacyjnych, raportów, skoroszytów i zestawów danych;    
* dodanie menu wysuwanych zapewniających szybki dostęp do ulubionych i najnowszych elementów, a także umożliwiających wybranie obszaru roboczego;    
* dodanie możliwości identyfikacji zawartości powiązanej z pulpitami nawigacyjnymi, raportami i zestawami danych;    
* dodanie oddzielnego obszaru zawartości dla skoroszytów;    
* utworzenie oddzielnego obszaru ulubionych pulpitów nawigacyjnych;    
* utworzenie oddzielnego obszaru zawartości, która została Ci udostępniona; 
* utworzenie oddzielnego obszaru najnowszej zawartości;  
* zmniejszenie liczby kliknięć wymaganych do wykonania poszczególnych zadań — połączenie na tym samym ekranie list zawartości oraz akcji, które można względem nich wykonać (np. przełączania się między pulpitami nawigacyjnymi i raportami).</td></tr></table>

Obejrzyj, jak Amanda prezentuje nowe środowisko nawigacji oraz objaśnia i demonstruje wprowadzone usprawnienia.  Następnie wykonaj szczegółowe instrukcje poniżej klipu wideo, aby eksplorować nowy interfejs samodzielnie.

<iframe width="560" height="315" src="https://www.youtube.com/embed/G26dr2PsEpk" frameborder="0" allowfullscreen></iframe>

## <a name="weve-added-some-brand-new-features"></a>Dodaliśmy całkowicie nowe funkcje
Wykonaj szczegółowe instrukcje, aby poznać je samodzielnie.

### <a name="view-content-dashboards-reports-workbooks-datasets-workspaces-apps"></a>Wyświetlanie zawartości (pulpitów nawigacyjnych, raportów, skoroszytów, zestawów danych, obszarów roboczych i aplikacji).
Najpierw przyjrzymy się sposobowi zorganizowania podstawowych typów zawartości (pulpitów nawigacyjnych, raportów, zestawów danych, skoroszytów). Wcześniej cała zawartość była przedstawiona w lewym okienku nawigacji. Obecnie ten widok nadal jest dostępny, ale domyślnie wyświetlane są typy zawartości w kontekście obszaru roboczego. Wybierz obszar roboczy w lewym okienku nawigacji. Karty odpowiadające skojarzonej zawartości (takiej jak pulpity nawigacyjne, raporty, skoroszyty, zestawy danych) są wyświetlane po prawej stronie okna usługi Power BI.

Jeśli masz bezpłatną wersję usługi Power BI, zostanie wyświetlony tylko jeden obszar roboczy — **Mój obszar roboczy**.

![](media/service-the-new-power-bi-experience/power-bi-new-nav.gif)

### <a name="favorite-dashboards"></a>Ulubione pulpity nawigacyjne
Funkcja **Ulubione** pozwala szybko uzyskać dostęp do tych pulpitów nawigacyjnych, które są dla Ciebie najważniejsze.  

1. Otwórz pulpit nawigacyjny i wybierz pozycję **Dodaj do ulubionych** w prawym górnym rogu.
   
   ![](media/service-the-new-power-bi-experience/powerbi-dashboard-favorite.png)
   
   Pozycja **Dodaj do ulubionych** zmieni się w pozycję **Usuń z ulubionych**, a ikona gwiazdki stanie się żółta.
   
   ![](media/service-the-new-power-bi-experience/power-bi-unfavorite2.png)
2. Aby wyświetlić listę wszystkich pulpitów nawigacyjnych, które zostały dodane jako ulubione, w lewym okienku nawigacji wybierz strzałkę znajdującą się z prawej strony pozycji **Ulubione**. Ponieważ lewe okienko nawigacji jest stałą funkcją usługi Power BI, dostęp do tej listy można uzyskać z dowolnego miejsca w usłudze Power BI.
   
    ![](media/service-the-new-power-bi-experience/power-bi-favorite-flyout.png)
   
    W tym miejscu można wybrać pulpit nawigacyjny, aby go otworzyć.
3. Aby otworzyć okienko **Ulubione**, w lewym okienku nawigacji wybierz pozycję **Ulubione** lub ikonę Ulubione ![](media/service-the-new-power-bi-experience/powerbi-star-icon.png).
   
   ![](media/service-the-new-power-bi-experience/power-bi-favorites-screen.png)
   
   W tym miejscu można wybrać pulpit nawigacyjny w celu otwarcia, sprawdzić, kto jest właścicielem pulpitu nawigacyjnego, usunąć pulpit nawigacyjny z ulubionych i udostępnić pulpit nawigacyjny współpracownikom.
4. Innym sposobem na oznaczenie pulpitu nawigacyjnego jako ulubionego jest użycie karty **Pulpity nawigacyjne**.  Wystarczy otworzyć obszar roboczy, który zawiera dany pulpit nawigacyjny, a następnie wybrać ikonę gwiazdki znajdującą się po lewej stronie nazwy pulpitu nawigacyjnego.
   
   ![](media/service-the-new-power-bi-experience/power-bi-favorite-dashboard-new.png)

Aby dowiedzieć się więcej, zobacz [Dodawanie pulpitu nawigacyjnego do ulubionych](service-dashboard-favorite.md).

### <a name="recents"></a>Ostatnie
Korzystając z okienka **Ostatnie**, można szybko uzyskać dostęp do raportów i pulpitów nawigacyjnych, które były ostatnio używane. Obejmuje to zawartość ze wszystkich obszarów roboczych danego użytkownika.

  ![](media/service-the-new-power-bi-experience/power-bi-recent-new.png)

Podobnie jak w przypadku funkcji Ulubione, można szybko wyświetlić ostatnie elementy z dowolnego miejsca w usłudze Power BI, wybierając strzałkę obok pozycji **Ostatnie** w lewym okienku nawigacji.

  ![](media/service-the-new-power-bi-experience/power-bi-recent-flyout-new.png)

Aby dowiedzieć się więcej, zobacz [Funkcja Ostatnie w usłudze Power BI](service-recent.md).

### <a name="apps"></a>Aplikacje
Aplikacja to kolekcja pulpitów nawigacyjnych i raportów utworzona w celu udostępnienia wszystkich najważniejszych metryk w jednym miejscu. Aplikacje mogą być przeznaczone do użytku wewnątrz organizacji lub [do użytku z usługami zewnętrznymi](service-connect-to-services.md), takimi jak Google Analytics i Microsoft Dynamics CRM. 

![](media/service-the-new-power-bi-experience/power-bi-apps.png)

Aby dowiedzieć się więcej, zobacz **Obszary robocze aplikacji** (poniżej) i [Co to są aplikacje Power BI](service-install-use-apps.md).

### <a name="shared-with-me"></a>Udostępnione mi
W obszarze **Udostępnione mi** znajdują się wszystkie pulpity nawigacyjne, które zostały Ci udostępnione przez współpracowników.  Zawartość tego obszaru można filtrować według właściciela pulpitu nawigacyjnego. Pole wyszukiwania umożliwia znalezienie odpowiednich elementów, a elementy można sortować według daty.  Często używaną zawartość można niezwykle łatwo dodać do ulubionych bezpośrednio z widoku **Udostępnione mi**.

![](media/service-the-new-power-bi-experience/power-bi-shared-new.png)

Aby dowiedzieć się więcej, zobacz [Udostępnione mi](service-shared-with-me.md).

### <a name="working-with-workspaces"></a>Praca z obszarami roboczymi
Następna pozycja w lewym okienku nawigacji to *Obszary robocze*. Obszary robocze to swego rodzaju *kontenery* przechowujące zawartość w usłudze Power BI. Istnieją dwa typy obszarów roboczych: **Mój obszar roboczy** i obszary robocze aplikacji.

Jeśli nie jesteś członkiem obszaru roboczego aplikacji ani administratorem, w okienku nawigacji po lewej stronie mogą nie być wyświetlone żadne obszary robocze aplikacji. Jeśli korzystasz z bezpłatnej wersji usługi Power BI, nie zobaczysz żadnych obszarów roboczych aplikacji.

#### <a name="my-workspace"></a>Mój obszar roboczy
W kontenerze **Mój obszar roboczy** przechowywana jest zawartość, której jesteś właścicielem. To obszar roboczy przeznaczony do obsługi Twojej własnej zawartość. Zawartość z obszaru Mój obszar roboczy możesz udostępniać współpracownikom. Obszar roboczy zawiera 4 karty zawartości: Pulpity nawigacyjne, Raporty, Skoroszyty i Zestawy danych.

![](media/service-the-new-power-bi-experience/power-bi-my-workspace2.png)

#### <a name="app-workspaces"></a>Obszary robocze aplikacji
Aplikacje i obszary robocze aplikacji to funkcje dostępne w ramach usługi Power BI Pro. Jeśli tworzysz pulpity nawigacyjne i raporty przeznaczone dla innych użytkowników, możesz to robić w obszarach roboczych aplikacji. Obszar roboczy aplikacji to miejsce, w którym są tworzone aplikacje. Aby utworzyć aplikację, trzeba najpierw utworzyć obszar roboczy aplikacji. Są one kolejnym etapem ewolucji grupy obszarów roboczych — obszarów tymczasowych i kontenerów zawartości w aplikacji.  Razem ze swoimi współpracownikami możesz pracować nad pulpitami nawigacyjnymi, raportami i inną zawartością, która ma zostać rozpowszechniona wśród większej liczby osób lub nawet w całej organizacji.

Aby dowiedzieć się więcej, zobacz [Tworzenie i rozpowszechnianie aplikacji w usłudze Power BI](service-create-distribute-apps.md#app-workspaces).

Podobnie jak w przypadku elementu **Obszar roboczy** zawartość jest zorganizowana na 4 kartach: Pulpity nawigacyjne, Raporty, Skoroszyty i Zestawy danych.

![](media/service-the-new-power-bi-experience/power-bi-app-workspace.png)

Wybierając pozycję **Obszary robocze** w lewym okienku nawigacji, można przełączać się między obszarami roboczymi.

![](media/service-the-new-power-bi-experience/power-bi-workspacesnew2.png)

### <a name="search-and-sort-content"></a>Przeszukiwanie i sortowanie zawartości
Nowy widok zawartości ułatwia wyszukiwanie, filtrowanie i sortowanie zawartości. Aby wyszukać pulpit nawigacyjny, raport lub skoroszyt, wpisz odpowiedni ciąg w obszarze wyszukiwania. Usługa Power BI zwróci tylko tę zawartość, której nazwa zawiera wyszukiwany ciąg.

![](media/service-the-new-power-bi-experience/power-bi-search-sortnew.png)

Zawartość można również sortować według nazwy lub właściciela.  

![](media/service-the-new-power-bi-experience/power-bi-sort.png)

Aby dowiedzieć się więcej, zobacz [Nawigacja w usłudze Power BI: wyszukiwanie, sortowanie, filtrowanie](service-navigation-search-filter-sort.md)

## <a name="next-steps"></a>Następne kroki
Masz pytania lub uwagi? [Odwiedź forum społeczności usługi Power BI](http://community.powerbi.com/t5/Navigation-Preview-Forum/bd-p/NavigationPreview)

