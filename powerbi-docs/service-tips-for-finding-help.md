---
title: 10 wskazówek dotyczących uzyskiwania odpowiedzi na pytania dotyczące usługi Power BI
description: Poniżej przedstawiono 10 sposobów uzyskiwania pomocy w przypadku pytań dotyczących sposobu działania usługi Power BI
author: maggiesMSFT
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 10/12/2017
ms.author: maggies
LocalizationGroup: Get started
ms.openlocfilehash: 297805d187ccdea2c04e0b79ad86723ec80d3f80
ms.sourcegitcommit: 2a7bbb1fa24a49d2278a90cb0c4be543d7267bda
ms.translationtype: HT
ms.contentlocale: pl-PL
ms.lasthandoff: 06/26/2018
ms.locfileid: "34310066"
---
# <a name="10-tips-for-getting-help-with-your-power-bi-questions"></a>10 wskazówek dotyczących uzyskiwania odpowiedzi na pytania dotyczące usługi Power BI
Czy korzystając z usługi Power BI, zdarza Ci się zirytować lub miewasz trudności, ponieważ nie możesz uzyskać „na czas” odpowiedzi na swoje pytania? 

Poniżej przedstawiono 10 wskazówek, którymi kierują się zazwyczaj eksperci usługi Power BI (w tym osoby pracujące nad tym produktem w firmie Microsoft), aby znaleźć odpowiedzi na pytania dotyczące usługi Power BI.

## <a name="1-use-a-search-engine"></a>1. Korzystaj z wyszukiwarki
Eksperci, którzy potrzebują odpowiedzi dotyczących usługi Power BI, często używają funkcji wyszukiwania. Chcesz znaleźć formułę języka DAX dla typowych obliczeń biznesowych? Możesz ją znaleźć w Internecie. Dodaj do zakładek miejsca, w których znajdujesz najlepsze odpowiedzi. Utwórz folder na wskazówki i odpowiedzi, które znajdujesz.


## <a name="2-check-the-power-bi-documentation"></a>2. Sprawdzaj dokumentację usługi Power BI
Zespół usługi Power BI nieustannie aktualizuje i poprawia dokumentację oraz materiały szkoleniowe dotyczące usługi Power BI. Można w nich znaleźć niezwykle użyteczne treści, w tym nagrania seminariów internetowych, oficjalne dokumenty, naukę z przewodnikiem i linki do wpisów na blogach dotyczących najnowszych funkcji.

## <a name="3-read-the-power-bi-blog-for-the-latest-news"></a>3. Czytaj blog usługi Power BI, aby mieć dostęp do najnowszych informacji
Zespół usługi Power BI wyjaśnia wszystkie nowe funkcje w regularnie zamieszczanych [wpisach w blogu usługi Power BI](https://powerbi.microsoft.com/blog/). Dowiedz się na temat wszystkich nowości, począwszy od programu Power BI Desktop po aplikacje mobilne usługi Power BI. Postaraj się zaglądać tam często, aby sprawdzić nowości: poświęć kilka minut w tygodniu na przejrzenie blogów. Nigdy nie wiadomo, kiedy przyda się informacja przeczytana kilka miesięcy wcześniej.

## <a name="4-try-twitter"></a>4. Korzystaj z serwisu Twitter
Duża liczba klientów usługi Power BI i ekspertów korzysta z serwisu Twitter. Zadaj pytanie, wysyłając tweet. Dodaj hashtagi #powerbi i #powerbihelp, aby osoby, które znają odpowiedzi zauważyły tweet.

## <a name="5-watch-videos-on-youtube"></a>5. Oglądaj filmy wideo w serwisie YouTube
Czy filmy wideo lepiej pasują do Twojego stylu uczenia się? Usługa Power BI ma dwa zestawy, które mogą Cię zainteresować:

* Miejscem, od którego warto zacząć, jest [lista odtwarzania Analyze and Visualize data with Power BI playlist (Analizowanie i wizualizowanie danych przy użyciu usługi Power BI)](https://www.youtube.com/playlist?list=PL1N57mwBHtN0JFoKSR0n-tBkUJHeMP2cP).
* Następnie zajrzyj na [kanał usługi Power BI](https://www.youtube.com/user/mspowerbi/videos), aby znaleźć szerszy wybór filmów.
* Jeśli masz większe doświadczenie z usługą Power BI, lepszym wyborem może być [kanał YouTube Guy in a Cube](https://www.youtube.com/channel/UCFp1vaKzpfvoGai0vE5VJ0w).

## <a name="6-attend-training"></a>6. Bierz udział w szkoleniach
Dostępne opcje szkoleń są praktycznie nieograniczone, począwszy od szkoleń w laboratorium po krótkie filmy wideo.

* [Nauka z przewodnikiem](guided-learning/gettingstarted.yml?tutorial-step=1) w witrynie usługi Power BI.
* [Bezpłatne seminaria internetowe usługi Power BI](webinars.md), na żywo i na żądanie, w witrynie usługi Power BI.

Można znaleźć dodatkowe opcje online, takie jak:

* **edX.org** — oferuje bezpłatny kurs, [Analyzing and Visualizing Data with Power BI (Analizowanie i wizualizowanie danych za pomocą usługi Power BI)](https://www.edx.org/course/analyzing-visualizing-data-power-bi-microsoft-dat207x-4).
* **Lynda.com** — oferuje kursy, takie jak [Power BI Pro Essential Training (Niezbędne szkolenie w zakresie usługi Power BI Pro)](https://www.lynda.com/Power-BI-tutorials/Power-BI-Pro-Essential-Training/485820-2.html).
* Poszukaj osobistych sesji szkoleniowych „**Dashboard in a Day**” (Pulpit nawigacyjny w ciągu jednego dnia).

## <a name="7-ask-or-search-in-the-power-bi-community"></a>7. Zadawaj pytania i szukaj informacji w społeczności usługi Power BI
Zadawaj pytania i szukaj odpowiedzi w [społeczności usługi Power BI](http://community.powerbi.com). Eksperci usługi Power BI z całego świata są aktywni w społeczności. Skorzystaj z ich wiedzy za pośrednictwem tego zasobu.

## <a name="8-join-or-create-a-power-bi-user-group"></a>8. Dołącz do grupy użytkowników usługi Power BI lub utwórz ją
Dołącz do [grupy użytkowników usługi Power BI](https://community.powerbi.com/t5/Power-BI-User-Groups/ct-p/Groups) i poproś o pomoc w uzyskaniu odpowiedzi na swoje pytania. Możesz również zapoczątkować własną grupę użytkowników, tworząc społeczność osób, które pomagają sobie wzajemnie, w oparciu o swoje potrzeby: w zakresie rejonu, danych i strefy czasowej.

## <a name="9-check-the-service-status"></a>9. Sprawdzaj stan usługi
Jeśli masz problem z usługą, być może występują problemy z samą usługą. [Sprawdź stronę pomocy technicznej](https://powerbi.microsoft.com/support/) pod kątem ewentualnych raportów.

## <a name="10-just-try-it"></a>10. Po prostu spróbuj
Jeśli wszystkie sposoby zawiodą, ostatnia wskazówka dotyczy obserwacji systemu. Użytkownicy często pytają, jakie funkcje ma usługa Power BI. Odpowiedzi na tego typu pytania można często znaleźć, przechodząc do usługi Power BI lub programu Power BI Desktop, przeglądając opcje w interfejsie użytkownika, a następnie próbując ich użyć.

Załóżmy na przykład, że zastanawiasz się, czy można udostępniać pulpity nawigacyjne z grupą zabezpieczeń. Aby odpowiedzieć na to pytanie, przejdź do okna dialogowego udostępniania i spróbuj dodać grupę zabezpieczeń. Bez względu na rezultat, po wykonaniu tego testu uzyskasz odpowiedź.

## <a name="next-steps"></a>Następne kroki
* [Wprowadzenie do usługi Power BI](service-get-started.md)
* Zadaj pytanie [społeczności usługi Power BI](http://community.powerbi.com/)
* Nadal masz problem? Odwiedź [stronę pomocy technicznej usługi Power BI](https://powerbi.microsoft.com/support/)
